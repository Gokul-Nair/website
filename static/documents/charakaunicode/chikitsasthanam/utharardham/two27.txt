                                  അഅദ്ധദ്ധ്യ്യാായയംം -- 2277
ഉഊൗരരുുസസ്‌്‌തതംംഭഭ ചചിികകിിത്സത്സിിതതംം
                           ബധബരബവബമബൃബമബസബമബ.ബഷബുബഴബപ ബധബവബീബാബലബ2ബ.ബഴബശബളബപ
                            ശ്ലേശ്ലാാകകങ്ങങ്ങള്‍ള്‍ഃഃ ബ11ബ ബബ ബ11ബ55 ബ11ബ66ബ ബബ ബ33ബ11
          മൂര്‍വ്വാമതിവിഷാം കുഷ്‌ഠം ചിത്രകം കടുരോഹിണിം
          പൂര്‍വ്വവല്‍ ഗുഗ്ഗുലുംമൂത്ര രാത്രസ്ഥിതമഥാപിവാ. 16
പെരുങ്കുറുമ്പവേര്‌, അതിവിടയം, കോട്ടം, കൊടുവേരിക്കിഴങ്ങ്‌, കടുരോഹിണി ഇവ
സമം പൊടിച്ചു മുന്‍പറഞ്ഞതുപോലെ വെള്ളത്തില്‍ കലക്കി തേന്‍ ചേര്‍ത്തു കുടിക്കണം. അഥവാ ശുദ്ധിചെയ്‌ത
ഗുല്‍ഗുലു രാത്രി ഗോമൂത്രത്തിലിട്ടുവെച്ചു രാവിലെ കുടിക്കണം. ഊരുസ്‌തംഭം ശമിക്കും.
          സ്വര്‍ണ്ണക്ഷിരമതിവിഷാംമുസ്‌തം തേജോവതീംവചാം
          സുരാഹ്വം ചിത്രകം കുഷ്‌ഠം പാഠാം കടുകരോഹിണീം
          ലേഹയേന്മധുനാ ചൂര്‍ണ്ണം സക്ഷൗദ്രം വാ ജലപ്ലുതം.       17
ചതുരക്കള്ളി, അതിവിടയം, മുത്തങ്ങ, ചെറുപ്പുന്നയരി, വയമ്പ്‌, ദേവതാരം, കൊടുവേരി
ക്കിഴങ്ങ്‌, കൊട്ടം, പാടക്കിഴങ്ങ്‌, കടുരോഹിണി, ഇവ സമം പൊടിച്ചു തേനില്‍ ചാലിച്ചു നക്കിത്തി
ന്നണം. അഥവാ ഈ ചൂര്‍ണ്ണം സമം ചേര്‍ത്തു വെള്ളത്തില്‍ കലക്കി കുടിക്കണം. ഊരുസ്‌തംഭം ശമിക്കും.
          ഫലീംവ്യാഘ്രനഖംഹേമ പിബേല്‍ വാ മധുസംയുതം
          ത്രിഫലാം തിപ്പലിംമുസ്‌തംചവ്യം കടുരോഹിണീം
          ലിഹ്യാദ്‌ വാ മധുനാചൂര്‍ണ്ണമൂരുസ്‌തംഭാര്‍ദ്ദിതോ നരഃ 18
ഞാവല്‍പ്പൂവ്‌, പുലിച്ചുവട്‌, (കൂളിനഖം) നാഗപ്പൂവ്‌, ഇവ സമം പൊടിച്ചു ശുദ്ധജലത്തില്‍ കലക്കി
തേന്‍ചേര്‍ത്തു കുടിക്കണം, അഥവാ കടുക്ക, താനിക്ക, നെല്ലിക്ക, തിപ്പലി, മുത്തങ്ങ, കാട്ടുമുള
കിന്‍വേര്‌, കടുരോഹിണി ഇവ സമം പൊടിച്ചു തേനില്‍ ചാലിച്ചു ഊരുസ്‌തംഭംകൊണ്ട്‌ പീഡിക്കുന്ന
മഌഷ്യന്‍ ലേഹനം ചെയ്യണം.
          അപതര്‍പ്പണതശ്ചസ്യാദ്‌ ദോഷഃ സന്തര്‍പ്പയേല്‍തുതം
          യുക്ത്യാജാംഗലജൈര്‍ മാംസൈഃ പുരാണൈശ്ചൈവ ശാലിഭിഃ
          രൂക്ഷണാദ്‌ വാതകോപഃശ്ചന്നിദ്രാ നാശാര്‍ത്തിപൂര്‍വകഃ
          സ്‌നേഹസ്വേദക്രമസ്‌തത്രകാര്യോ വാതഭയാപഹഃ.     19
ഊരുസ്‌തംഭദോഷം അപതര്‍പ്പണാദി (ഉപവാസാദി) കൊണ്ട്‌ ദുഷിച്ചതാണെങ്കില്‍ ആ രോഗിയെ
തര്‍പ്പണക്രിയകൊണ്ടുപചരിക്കണം. അതിന്‌ പഴകിയ ചെന്നല്ലരിച്ചോറ്‌ ജാംഗലമാംസരസം
കൂട്ടി യുക്തിപോലെ കൊടുക്കണം. ഊരുസ്‌തംഭത്തില്‍ രൂക്ഷക്രിയ ചെയ്യുകകൊണ്ട്‌ വാതകൊപവും
നിദ്രാനാശംകൊണ്ടുള്ള പീഡ മുതലായവയും ഉണ്ടാവുകയാണെങ്കില്‍ അതിന്‌ വാതരോഗശമന
മായ സ്‌നേഹസ്വേദക്രിയകള്‍ ചെയ്യണം. (ഊരുസ്‌തംഭത്തില്‍ സ്‌നേഹസ്വേദം നിഷിദ്ധമാണെ
ങ്കിലും രൂക്ഷക്രിയകൊണ്ട്‌ കഫം തീരേ ക്ഷയിച്ചു വാതം വര്‍ദ്ധിക്കുകയാണെങ്കില്‍ സ്‌നേഹസ്വേദം ചെയ്യ
ണമെന്നര്‍ത്ഥം.)
          പിലുപര്‍ണ്ണീപയസ്യാച രാസ്‌നാഗോക്ഷൂരകംവചാ
          സരളാഗുരുപാഠാശ്ച തൈലമേഭിര്‍ വിപാചയേല്‍
          സക്ഷൗദ്രം പ്രസൃതം തസ്‌മാദഞ്‌ജലിഞ്ചാപിനാബേല്‍
          അപതര്‍പ്പണതോ രൗക്ഷ്യദൂരുസ്‌തംഭി വിമുച്യതേ. 20
പെരുങ്കുറുമ്പവേര്‌, അടപതിയന്‍ കിഴങ്ങ്‌, അരത്ത, ഞെരിഞ്ഞില്‍, വയമ്പ്‌, ചരളം, അകില്‍, പാട
ക്കിഴങ്ങ്‌ ഇവകല്‌ക്കമാക്കി കല്‌ക്കത്തിന്റെ നാലിരട്ടി തൈലവും തൈലത്തിന്റെ നാലിരട്ടി ശുദ്ധജ
ലവുംചേര്‍ത്തു പാകംചെയ്‌തെടുക്കണം. ഈതൈലം രണ്ടുപലമോ നാലുപലമോ തേന്‍ചേര്‍ത്തു ഊരു
സ്‌തംഭരോഗി കുടിക്കണം. അപതര്‍പ്പണംകൊണ്ടുണ്ടായരൂക്ഷതയില്‍നിന്ന്‌ ഊരുസ്‌തംഭരോഗി
മോചിക്കുന്നതാകുന്നു.
          കുഷ്‌ഠശ്രിവേഷ്‌ടകോദീച്യം സരളം ദാരുകേസരം
          അജകഗന്ധാശ്വഗന്ധാച തൈലംതൈഃ സാര്‍ഷപം പചേല്‍
          സക്ഷൗദ്രം മാത്രയാ തച്ചാപ്യുരുസ്‌തംഭാര്‍ദ്ദിതഃ പിബേല്‍
          രൗക്ഷാന്‍മുക്ത ഊരുസ്‌തംഭാല്‍ തതശ്ച വിമുച്യതേ.      21
കൊട്ടം, തിരുവട്ടപ്പശ, ഇരുവേരി, ചരളം, ദേവതാരം, നാഗപ്പൂവ്‌, ആട്‌നാറിവേള,
അമുക്കുരം, ഇവ കല്‌ക്കമാക്കി കല്‌ക്കത്തിന്റെ നാലിരട്ടി കടുകെണ്ണയും അതിന്‍രെ നാലിരട്ടി ശുദ്ധജ
ലവും ചേര്‍ത്തു പാകം ചെയ്‌തെടുക്കണം. ഈ തൈലം യുക്തിപോലെ മാത്രനിശ്ചയിച്ചു തേഌം ചേര്‍ത്തു
ഊരുസ്‌തംഭരോഗി കുടിക്കണം. ഇതുകൊണ്ട്‌ രൂക്ഷതയില്‍ നിന്ന്‌ മുക്തനാവുകയും അതിഌശേഷം
(അതുകൊണ്ട്‌) അവന്‍ ഊരുസ്‌തംഭത്തില്‍നിന്ന്‌ മോചിക്കുകയും ചെയ്യുന്നതാകുന്നു.
          ദ്വേപലേ സൈന്ധവാല്‍ പഞ്ചശുണ്‌ഠ്യാഗ്രന്ഥിക ചിത്രകാന്‍
          ദേദ്വേ ഭല്ലാതകാസ്ഥീനി വിംശതിര്‍ ദ്വേ തഥാഢകേ
          ആറനാളാല്‍ പചേല്‍പ്രസ്ഥം തൈലസ്യൈതൈരപത്യദം
          ഹൃദ്ധ്രസ്യൂരുഗ്രഹാര്‍ശോര്‍ത്തി സര്‍വ്വവാത വികാരഌല്‍. 22
2-പലം ഇന്തുപ്പ്‌, 5-പലം ചുക്ക്‌, 2-പലം കാട്ടുതിപ്പലിവേര്‌, 2-പലംകൊടുവേരിക്കി
ഴങ്ങ്‌, 20-പലം ചേര്‍ക്കുരുപരിപ്പ്‌ ഇവ കല്‌ക്കമാക്കി ദ്രവദ്വിഗണത്വാല്‍ 16-ഇടങ്ങഴി വെപ്പു
കാടിയും 2-ഇടങ്ങഴി എണ്ണയും ചേര്‍ത്തു കാച്ചിയെടുക്കണം. ഈ തൈലം സന്താനോല്‌പാദനപ്ര
ദമാണ്‌. ഗൃദ്ധ്രസി, ഊരുസ്‌തംഭം, അര്‍ശസ്സ്‌ ഈവയേയും സര്‍വ്വവിധ വാതവികാരത്തേയും നശി
പ്പിക്കുകയും ചെയ്യും.
          പലാഭ്യാം പിപ്പലീമൂല നാഗരാദഷ്‌ടകട്വരഃ
          തൈലപ്രസ്ഥഃ സമോദദ്ധ്‌നാ ഗൃദ്ധ്രസ്യൂരുഗ്രഹാപഹഃ
          അഷ്‌ടകട്വരം തൈലം.                         23
കാട്ടുതിപ്പലിവേര്‌ 1-പലം, ചുക്ക്‌ 2-പലം ഇവ കല്‌ക്കമാക്കി എട്ടിടങ്ങഴി മോരും ഒരിടങ്ങഴി
എണ്ണയും ഒരിടങ്ങഴി തൈരും ചേര്‍ത്തു കാച്ചിയെടുക്കണം. ഈ തൈലം ഗൃദ്ധ്രസിയേയും ഊരുസ്‌തം
ഭതേത്യയും നശിപ്പിക്കുന്നതാകുന്നു.
          ഇത്യാഭ്യന്തരമുദ്ദിഷ്‌ടമൂരുസ്‌തംഭസ്യ ഭേഷജം
          ശ്ലേഷ്‌മണഃ ക്ഷപണന്ത്വന്യദ്‌ ബാഹ്യംശൃണു ചികില്‍സിതം. 24
ഇപ്രകാരം ഊരുസ്‌തംഭത്തിന്‌ ഉള്ളില്‍ കഴിക്കുവാഌള്ള ഔഷധം പറയപ്പെട്ടു. ഇനി കഫം ക്ഷയിക്കു
വാഌള്ള ബാഹ്യ ചികില്‍സ കേട്ടുകൊള്‍ക.
          വല്‌മീകമൃത്തികാമൂലം കരഞ്‌ജാല്‍ സഫലത്വച.
          ഇഷ്‌ടകാനാം തതശ്ചൂര്‍ണ്ണൈഃ കുര്യാല്‍ ഉല്‍സാദനം ഭൃശം
          മുലൈര്‍വാപ്യശ്വ ഗന്ധായാ മൂലൈരര്‍ക്കസ്യവാ ഭിഷക്‌
          പിപുമര്‍ദ്ദസ്യവാ മൂലൈരഥവാ ദേവദാരുണഃ
          ക്ഷൗദ്രസര്‍ഷപ വല്‌മീകമൃത്തികാ സംയുതൈര്‍ഭിഷക്‌
          ഗാഢമുല്‍സാദനം കുര്യാല്‍, ഊരുസ്‌തംഭേ പ്രലേപനം
          ദന്തീദ്രവന്തീ സുരസാസര്‍ഷപൈശ്ചാപി ബുദ്ധിമാന്‍.   25
പുററ്‌മണ്ണ്‌, ഉങ്ങിന്റെ വേര്‌, കായ, തോല്‌, ഇഷ്‌ടികയുടെ ചൂര്‍ണ്ണം, ഇവയെല്ലാംകൂടി പോടിച്ച
പൊടി തുടയില്‍ ഇട്ടു നല്ലവണ്ണം തിരുമ്മണം. അമുക്കുരമോ എരുക്കിന്റെ വേരോ വേപ്പിന്‍രെ വേരോ
ദേവതാരമോ പൊടിച്ചു തേഌം കടുകിന്റെ ചൂര്‍ണ്ണവും പുററ്‌ മണ്ണും ചേര്‍ത്തു യോജിപ്പിച്ചു വൈദ്‌ന്‍
സ്‌തംഭിച്ച ഊരുവിലിട്ടു നല്ലവണ്ണം തിരുമ്മണം. ബുദ്ധിമാനായ വൈദ്യന്‍ ഊരുസ്‌തംഭത്തില്‍ ചെറിയ
നാഗദന്തിവേര്‌, വലിയ നാഗദന്തിവേര്‌, (എലിച്ചെവിയന്‍വേര്‌), തുളസിവേര്‌, കടുക്‌
ഇവ സമം അരച്ചു പുരട്ടുകയും വേണം.
          തര്‍ക്കാരീവിശ്വസുരസ ശിഗ്രുവല്‍സക നിംബജൈഃ
          പത്രമൂലഫലൈസ്‌തോയം ശൃതമുഷ്‌ണഞ്ചസേചനം 26
തര്‍ക്കാരിവഴുദിനവേര്‌, ചുക്ക്‌, തുളസിവേര്‌, മുരിങ്ങാത്തോല്‌, കുടകപ്പാലയരി,
വേപ്പിന്‍ ഇല ഇവകൊണ്ടുണ്ടാക്കിയ ചൂടുള്ള കഷായംകൊണ്ട്‌ തുടയില്‍ ധാര ചെയ്യണം.
          പിഷ്‌ടന്തു സര്‍ഷപംമൂത്രദ്ധ്യുഷിതം സ്യാല്‍ പ്രലേപനം
          വല്‍സകഃ സുരസഃ കുഷ്‌ഠം ഗന്ധാതുംബുരുശിഗ്രുകൗ
          ഹിംസ്രാര്‍ക്കമൂല വല്‌മിക മൃത്തികാഃ സ കഠേരകാഃ
          ദധിസൈന്ധവ സംയുക്തം കാര്യമേതൈഃ പ്രലേപനം
          ഊരുസ്‌തംഭ വിനാശായ ഭിഷജാ ജാനതാക്രമം.     27
കടുക്‌ അരച്ചു രാത്രി ഗോമൂത്രത്തില്‍ ഇട്ടുവെച്ചു രാവിലെ എടുത്തു ഊരുസ്‌തംഭത്തില്‍ ലേപനം ചെയ്യ
ണം. കുടകപ്പാലയരി, തുളസിവേര്‌, കൊട്ടം, അകില്‍ മുതലായ ഗന്ധദ്രവ്യങ്ങള്‍, കൊത്തമ്പാല
രി, മുരിങ്ങവേര്‌, ജടാമാഞ്ചി, എരുക്കിന്‍വേര്‌, പുററ്‌മണ്ണ്‌, കാട്ടുതുളസിവേര്‌ ഇവ സമം
അരച്ചു തൈരും ഇന്തുപ്പ്‌ ചൂര്‍ണ്ണവും ചേര്‍ത്തു യോജിപ്പിച്ചു ചികില്‍സാക്രമം അറിയുന്ന വൈദ്യന്‍ ഊരു
സ്‌തംഭ ശമനത്തിനായി ഇതുകൊണ്ട്‌ ലേപനം ചെയ്യണം.
          ശ്യോനാകി ഖദിരം നിംബബൃഹത്യൗ സരളാസനൗ
          ശോഭാഞ്‌ജനക തര്‍ക്കാരീ ശ്വദംഷ്‌ടാ സുരസാര്‍ജ്ജകം
          അഗ്നിമന്ഥകരഞ്‌ജൗച ജലേ നിക്വാഥ്യ സേചയേല്‍
          പ്രലേപോ മൂത്രപിഷ്‌ടൈര്‍ വാ പ്യൂരുസ്‌തംഭനിവാരണഃ 28
പാതിരിവേര്‌, കരിങ്ങാലി, വേപ്പിന്‍തോല്‌, ചെറുവഴുദിനിവേര്‌, വന്‍വഴുദിനിവേ
ര്‌, ചരളം, വേങ്ങക്കാതല്‍, മുരിങ്ങവേര്‌, തര്‍ക്കാരിവഴുദിനിവേര്‌, ഞെരിഞ്ഞില്‍, വെളുത്ത
തുളസിയില, കറുത്ത തുളസിയില, മുഞ്ഞവേര്‌, ഉങ്ങിന്‍വേര്‌ ഇവ സമം കഷായംവെച്ചു ഊരു
സ്‌തംഭത്തില്‍ ധാരചെയ്യണം. അഥവാ ഇവ ഗോമൂത്രത്തിലരച്ചു ലേപനം ചെയ്‌താലും ഊരുസ്‌തംഭം
ശമിക്കും.
          കഫക്ഷയാര്‍ത്ഥം ശക്യേഷു വ്യായാമേഷ്വഌ യോജയേല്‍
          സ്ഥാനാന്യാക്രാമയേല്‍ കാലം ശര്‍ക്കരാ സികതാസ്‌തഥാ
          പ്രതാരയേല്‍ പ്രതിസ്രാതോ നദീംശീതജലാംശിവാം
          സരശ്ചവിമലംശീതം സ്ഥിരതോയംപുനഃ പുനഃ
          തതാവിശുഷ്‌കേസ്യ കഫേ ശാന്തിമൂരുഗ്രഹോവ്രജേല്‍ 29
കഫം ക്ഷയിക്കുവാനായി രോഗിക്ക്‌ ചെയ്യുവാന്‍ കഴിയും വിധത്തിലുള്ള വ്യായാമം നിര്‍ദ്ദേശിച്ചുകൊ
ടുക്കണം. അതായത്‌ നിന്ന നില്‌പില്‍ നിന്ന്‌ തുള്ളുകയോ കല്ലോ പൂഴിയോ കടുന്നുതുള്ളുകയോ ചെയ്യ
ണം. ശീതളമായ ജലമുള്ളതും ഹിംസ്രജലജീവികളില്ലാത്തതുമായ നദിയെ ഒഴുക്കിനെതി
രായി നീന്തിക്കടക്കണം. അഥവാ ശുദ്ധജലവും ശീതളവും സ്ഥിരവുമായ വെള്ളമുള്ള കളത്തില്‍ രോഗിയെ
ഇടക്കിടക്ക്‌ നീന്തിക്കടത്തണം. അപ്രകാരം ചെയ്‌താല്‍ കഫം ക്ഷയിക്കുകയും അപ്പോള്‍ ഊരുസ്‌തംഭം
ശമിക്കുകയും ചെയ്യും.
          യല്‍സ്യാല്‍ കഫപ്രശമനം ന ച മാരുതകോപനം
          തല്‍സര്‍വ്വം സര്‍വ്വദാകാമ്യമൂരുസ്‌തംഭസ്യ ഭേഷജം
          ശരീരം ബലമഗ്നിം ച കാര്യൈ ഷാരക്ഷതാക്രിയാ.  30
കഫത്തെ ശമിപ്പിക്കുന്നതും വാതത്തെ കോപിപ്പിക്കാത്തതുമായ ഔഷധങ്ങളെല്ലാം ഊരുസ്‌തംഭത്തിന്‌
ഏതവസ്ഥയിലും ഉപയോഗിക്കാം. ഈ പറഞ്ഞ ചികില്‍സകളെല്ലാം രോഗിയുടെ ശരീരം, ബലം, ജഠ
രാഗ്നി ഇവയെ രക്ഷിച്ചുകൊണ്ടായിരിക്കുകയും വേണം.
          ഹേതുപ്രാഗ്രുപലിംഗാനി കര്‍മ്മായോഗ്യത്വമേവച
          ഭേഷജം ദ്വിവിധഞ്ചോക്ത മൂരുസ്‌തംഭ ചികില്‍സിതേ.    31
ഊരുസ്‌തംഭ ചികില്‍സിതാദ്ധ്യായത്തില്‍ ഊരുസ്‌തംഭത്തിന്റെ ഹേതു, പൂര്‍വ്വരൂപം, ലക്ഷണങ്ങള്‍
ഇവയും ഊരുസ്‌തംഭത്തില്‍ പഞ്ചകര്‍മ്മത്തിന്റെ അയോഗ്യതയേയും ഉള്ളിലും പുറത്തും ഉപയോഗിക്കു
വാഌള്ള ഔഷധങ്ങളേയും പറയപ്പെട്ടു.
                   ഇഇതത്യ്യഗ്നഗ്നിിവേവശശ കകൃൃതേതതതന്ത്രന്ത ചചരരകകപ്രപതതിി സസംംസസ്‌്‌കകൃൃതേത
                 പ്രപാാപപ്‌്‌തേത ദദൃൃഢഢബബലല പ്രപതതിിസസംംസസ്‌്‌കകൃൃതേത ചചിികകിിത്സത്സിിതതസ്ഥസ്ഥാാനേന
                 ഉഊൗരരുുസസ്‌്‌തതംംഭഭ ചചിികകിിത്സത്സിിതതംം നനാാമമ സസപപ്‌്‌തതസസവവിിംംശേശാാദ്ധദ്ധ്യ്യാായയഃഃ
                            ശ്ലേശ്ലാാകകങ്ങങ്ങള്‍ള്‍ഃഃ ബ11ബ ബബ ബ11ബ55 ബ11ബ66ബ ബബ ബ33ബ11
