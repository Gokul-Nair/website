                                                  അദ്ധ്യായം - 4
                                                          
                                         മമഹഹതതീീ ഗഗര്‍ര്‍ഭഭാാവവക്രകാാന്തന്തിി ശശാാരരീീരരംം
                                                          
ധശാമഴല/മെൃലലൃമ.ഷുഴപ                             ധശാമഴല/വെീാല2.ഴശളപ
                                                          
=============================================================================
ശ്ലേശ്ലാാകകങ്ങങ്ങള്‍ള്‍ ::                    |                    ബ1ബബ1ബ5 | ബ1ബ6ബബ3ബ0 | ബ3ബ1ബബ4ബ5 | ബ4ബ6ബബ6ബ0 |
===============================================================================
          യസ്യ യല്‍കാലമേവേന്ദ്രിയാണി സന്തിഷ്‌ഠന്തേ തല്‍കാല
          മേവാസ്യ ചേതസി വേദനാനിബന്ധം പ്രാപ്‌നോതി.
          തസ്‌മാല്‍ തദാ പ്രഭൃതിഗര്‍ഭഃ സ്‌പന്ദതേ പ്രാര്‍ത്ഥയ
          യതേ ച ജന്മാന്തരാഌഭൂതമിഹയല്‍ കിഞ്ചില്‍ തദ്‌ദ്വൈ
          ഹൃദയമാചക്ഷതേ വൃദ്ധാഃ മാതൃജഞ്ചാസ്യ ഹൃദയം മാ
          തൃഹൃദയേ നാഭിസംബന്ധം ഭവതിരസവാഹനീഭിഃ. ത
          സ്‌മാല്‍ തയോസ്‌താഭീര്‍ഭക്തിഃ സമ്പദ്യതേ തച്ചൈവ
          കാരണമവേക്ഷമാണാ ന ദ്വൈഹൃദയ്യസ്യ വിമാനിതം ഗര്‍
          ഭമിച്ഛന്തികര്‍ത്തും. വിമാനനേഹ്യസ്യ വിമാശോദൃതേ
          ഗര്‍ഭസ്യ വികൃതിര്‍ വാ. സമാനയോഗ ക്ഷേമാഹി തദാ
          ഭവതി കേഷുചീദര്‍ത്ഥേഷു മാതാ. തസ്‌മാല്‍ പ്രിയ
          ഹിതാഭ്യോം ഗര്‍ഭിണീം വിശേഷേണോപചരന്തി കുശലാഃ 16
ഈ ഗര്‍ഭത്തിന്‌ ഏത്‌ സമയം മുതല്‍ ഇന്ദ്രിയങ്ങള്‍ പ്രകടമാകുന്നുവോ ആ സമയം മുതല്‍ മനസ്സില്‍ സുഖ ദുഃഖങ്ങളുടെ
ജ്ഞാനം ഉണ്ടാകാന്‍ തുടങ്ങുന്നതാണ്‌. അതുകൊണ്ട്‌ അപ്പോള്‍ മുതല്‍ ഗര്‍ഭം സ്‌പന്ദിക്കുവാന്‍ തുടങ്ങുന്നു. പൂര്‍വ്വജന്മത്തില്‍
അഌഭവിച്ചിട്ടുള്ള ഇന്ദ്രിയവിഷയങ്ങളെ ആഗ്രഹിക്കുന്നു. ഈ ആഗ്രഹം രണ്ട്‌ ഹൃദയത്തില്‍നിന്നുണ്ടാകുന്നതുകൊണ്ട്‌ ദൗഹൃദം
എന്ന്‌ വൃദ്ധന്മാര്‍ പറയുന്നു. (ഗര്‍ഭിണിക്കുണ്ടാകുന്ന ആഗ്രഹത്തിന്നാണ്‌ ദൗഹൃദയം എന്ന്‌ പറയുന്നത്‌ കാരണം ഗര്‍ഭസ്ഥ
ശിശുവിന്നുണ്ടാകുന്ന ആഗ്രഹത്തിന്നഌസരിച്ചാണ്‌ ഗര്‍ഭിണിക്കാഗ്രഹമുണ്ടാകുന്നത്‌). ഈ ഗര്‍ഭത്തിന്റെ മാതൃജന്യമായ
ഹൃദയം മാതാവിന്റെ ഹൃദയത്തോട്‌ രസവാഹിനീ നാഡികളിലൂടെ ബന്ധിക്കപ്പെടുന്നു. അതുകൊണ്ട്‌ ഗര്‍ഭത്തിഌം
മാതാവിഌം ഒരേ അവസരത്തില്‍ ആഗ്രഹം ഉണ്ടാകുന്നു. ഈ കാരണത്തെ അപേക്ഷിച്ചുകൊണ്ട്‌തന്നെ ഗര്‍ഭിണിയുടെ
ദൗഹൃദത്തെ തടസ്സപ്പെടുത്തരുത്‌. കാരണം ദൗഹൃദത്തെ പൂര്‍ത്തീകരിക്കാതിരുന്നാല്‍ ഗര്‍ഭം നശിച്ചുപോകുകയോ
വികൃതമായിപ്പോകുകയോ ചെയ്യും. ഈ അവസരത്തില്‍ ഗര്‍ഭം എന്താഗ്രഹിക്കുന്നുവോ അത്‌ മാതാവും മാതാവ്‌ എന്താ
ഗ്രഹിക്കുന്നവോ അത്‌ ഗര്‍ഭവും ആഗ്രഹിക്കുന്നതാണ്‌ അതുകൊണ്ട്‌ സമര്‍ത്ഥന്മാര്‍ ഗര്‍ഭിണിയെ അവരുടെ
ഇഷ്‌ടത്തിന്നഌസരിച്ചുള്ള ആഹാര വിഹാരങ്ങളേക്കൊണ്ടുപചരിക്കുന്നു.
          തസ്യാ ഗര്‍ഭാപത്തേര്‍ ദ്വൈഹൃദയസ്യ ച വിജ്ഞാനാര്‍
          ത്ഥം ലിംഗാനി സമാസേനോപ ദേക്ഷ്യാമഃ. ഉപചാര
          സംബോധനം ഹ്യ സ്യ ജ്ഞാനേ ദോഷജ്ഞാനഞ്ച ലിംഗ
          തഃ തസ്യാമാദിഷ്‌ടോ ലിംഗോപദേശഃ; തദ്‌ യഥാ - ആര്‍ത്ത
          വാദര്‍ശമനമാസ്യ സംസ്രവണമനന്നാഭിലാഷശ്‌ഛര്‍ദ്ദിരരോ
          ചകോ¾കാമതാ ച വിശേഷേണ ശ്രദ്ധാ പ്രണയനഞ്ചോ
          ച്ചാവചേഷു ഭാവേഷു ഗുരുഗാത്രത്വം ചക്ഷുഷോര്‍ ഗ്ലാ
          നിരാലസ്യം സ്‌തന്യം സ്‌തനയോഃ സ്‌തനമണ്‌ഡലയോ
          ശ്ച കാര്‍ഷ്‌ണ്യം അത്യര്‍ത്ഥം. ശ്വയഥഃ പാദയോരീ
          ഷല്ലോമ രാജ്യുദ്‌ഗമോ യോന്യശ്ചാടാലത്വമിതി ഗര്‍ഭേ
          പര്യാഗതേ രൂപാണി ദവന്തി.                        17
ഗര്‍ഭിണിയുടെ ഗര്‍ഭപ്രാപ്‌തിയുടേയും ഗര്‍ഭത്തിന്റേയും വിജ്ഞാനാര്‍ത്ഥം അവയുടെ ലക്ഷണങ്ങളെ ചുരുക്കത്തില്‍
വിവരിച്ചുതരാം. കാരണം ദ്വൈഹൃദയത്തിന്റെ ജ്ഞാനത്തില്‍നിന്ന്‌ ഉചിതമായ ഉപചാരജ്ഞാനമുണ്ടാകും. (ഗര്‍ഭിണിയുടെ
ആഹാരവിഹാരാദികളുടെ ജ്ഞാനമുണ്ടാകും). ഉപചാരജ്ഞാനം ലക്ഷണങ്ങളേക്കൊണ്ടും ഉണ്ടാകും. അതുകൊണ്ട്‌
ഉപചാരജ്ഞാനാര്‍ത്ഥം ലക്ഷണങ്ങളെ വിവരിച്ചുതരാം. അത്‌ എപ്രകാരമെന്നാല്‍-ആര്‍ത്തവം കാണാതിരിക്കുക, വായില്‍ നിന്ന്‌
വെള്ളം ഒഴുകുക, ആഹാരം കഴിക്കുന്നതില്‍ ആഗ്രഹമില്ലാതിരിക്കുക, ഛര്‍ദ്ദി, അരുചി, അ¾പദാര്‍ത്ഥങ്ങളില്‍ ആഗ്രഹം,
വിശേഷിച്ച്‌ നാനാപ്രകാരത്തിലുള്ള ആഹാരവിഹാരാദികളുടെ ഉച്ചനീചഭാവത്തില്‍ ആഗ്രഹമുണ്ടാകുക. ശരീരത്തിന്‌
ഭാരം തോന്നുക, കണ്ണിന്‌ ഗ്ലാനി, ആലസ്യം, സ്‌തനങ്ങളില്‍ സ്‌തന്യം പ്രകടമാകുക, ചുണ്ടുകള്‍ക്കും
സ്‌തനമണ്‌ഡലങ്ങള്‍ക്കും അതിയായ കറുപ്പുവര്‍ണ്ണമുണ്ടാകുക, കാലുകള്‍ക്ക്‌ അല്‌പാല്‌പം നീരുണ്ടാവുക, വയറില്‍
രോമാവലിയുണ്ടാകുക, യോനിവിസ്‌തൃതമാകുക ഇവ ഗര്‍ഭം ധരിച്ചതിന്റെ ലക്ഷണങ്ങളാകുന്നു.
          സാ യദ്‌ യദിച്ഛേല്‍ തത്തദസ്യൈ ദദ്യാദന്യത്ര ഗര്‍ഭോ
          പഘാത കരേഭ്യോഭാവേഭ്യഃ. ഗര്‍ഭോപഘാതകരാസ്‌ത്വിമേ
          ഭാവാഃ. തദ്‌ യഥാ- സര്‍വ്വമേതിഗുരൂഷ്‌ണ തീക്ഷ്‌ണാം
          ദാരുണശ്ച ചേഷ്‌ടഃ. ഇമാംശ്ചാന്യാഌപദിശന്തി വൃ
          ദ്ധാ. ദേവതാരക്ഷോഌരച പരിരക്ഷണാര്‍ത്ഥം ന ര.
          ക്താനി വാസാംസി ബിഭൃയാല്‍ ന മദകരാണി മദ്യാന്യ
          ഭ്യവഹരേല്‍ ന യാനമധിരോഹേല്‍. ന മാംസമശ്‌നീയാല്‍
          സര്‍വ്വേന്ദ്രിയ പ്രതികൂലാംശ്ച ഭാവാന്‍ ദുരതഃ പരിവര്‍
          ജ്ജയേല്‍. യച്ചാന്യദപി കിഞ്ചില്‍ സ്‌ത്രിയോവിദ്യുഃ.
          തീവ്രായാന്തു ഖലു പ്രാര്‍ത്ഥനായാം കാമമഹിതമപ്യ
          സ്യൈഹിതേനോപ സംഹിതം പ്രദദ്യാല്‍ പ്രാര്‍ത്ഥനാ
          സന്ധാരണാദ്ധി വായുഃ കുപിതോന്തഃ ശരീരമഌചര
          ന്‍ ഗര്‍ഭസ്യാപദ്യമാനസ്യ വിനാശം വൈരൂപ്യം വാ കുര്യാല്‍ 18
ഗര്‍ഭിണി ഏതേത്‌ ആഗ്രഹിക്കുന്നുവോ അതെല്ലാം കൊടുക്കണം. എന്നാല്‍ ഗര്‍ഭനാകരമായിരിക്കുന്നതൊന്നും
കൊടുക്കരുത്‌. ഗര്‍ഭനാശകരമായ ഭാവങ്ങള്‍ ഇവയെല്ലാമാകുന്നു. അതുഗുരുവും അത്യുഷ്‌ണവുമായ എല്ലാ
ആഹാരവിഹാരങ്ങളും ദാരുണമായ ചേഷ്‌ടകളും ഗര്‍ഭിണി വര്‍ജ്ജിക്കണം. കൂടാതെ വൃദ്ധജനങ്ങള്‍
ഉപദേശിക്കുന്നതിവയെല്ലാമാകുന്നു. ദേവത, രാക്ഷസന്മാരുടെ അഌചരന്മാര്‍ എന്നിവരില്‍നിന്നുള്ള രക്ഷക്കായി ചുവന്ന വസ്‌
ത്രങ്ങള്‍ ധരിക്കരുത്‌. മദമുണ്ടാക്കുന്ന അന്നപാനങ്ങള്‍ കഴിക്കരുത്‌. കുതിര മുതലായവയുടെ പുറത്തോ വാഹനങ്ങളിലോ
യാത്രചെയ്യരുത്‌. മാസം തിന്നരുത്‌, ചക്ഷുഃ ശ്രാത്രാദി എല്ലാ ഇന്ദ്രിയങ്ങളേയും പ്രതികൂലമായി ബാധിക്കുന്ന
എല്ലാ ഭാവങ്ങളേയും എത്രയും ദൂരത്തായി അകറ്റിനിര്‍ത്തണം. കൂടാതെ അറിവുള്ള വൃദ്ധകള്‍ ഏതെല്ലാം
ഗര്‍ഭഹാനികരമാണെന്ന്‌ പറയുന്നുവോ അവയെല്ലാം ഗര്‍ഭിണി വര്‍ജ്ജിക്കണം. ഗര്‍ഭിണിക്ക്‌ ഏതെങ്കിലും ഒരു
വസ്‌തുവില്‍ തീവ്രമായ ആഗ്രഹമുണ്ടെങ്കില്‍ അത്‌ അഹിതമായാല്‍പോലും ഹിതമായതിനോട്‌ കൂടിച്ചേര്‍ത്തു ആഗ്രഹം
പൂര്‍ത്തിയാക്കിക്കൊടുക്കണം. കാരണം ഗര്‍ഭിണിയുടെ തീവ്രമായ ആഗ്രഹത്തെ തടഞ്ഞാല്‍ വായു കോപിക്കും. ആ
കോപിച്ച വായു ശരീരന്തര്‍ഭാഗത്ത്‌ സഞ്ചരിച്ചു ഗര്‍ഭത്തെ നശിപ്പിക്കുകയോ അഥവാ ഗര്‍ഭത്തിന്‌ കോപം ഉണ്ടാക്കുകയോ
ചെയ്യും.
          ചതുര്‍ത്ഥേ മാസേ സ്ഥിരത്വമാപദ്യതേ ഗര്‍ഭഃ, തസ്‌മാ
          ല്‍ തദാ ഗര്‍ഭിണി ഗുരുഗാത്രത്വമാപദ്യതേ, വിശേഷേണ 19
നാലാമത്തെ മാസത്തില്‍ ഗര്‍ഭം സ്ഥിരത്വമുള്ളതായിത്തീരുന്നു. അതുകൊണ്ട്‌ അപ്പോള്‍ ഗര്‍ഭിണിയുടെ ശരീരത്തിന്‌
വിശേഷിച്ചും കൂടുതല്‍ ഭാരമുണ്ടായിരിക്കും.
          പഞ്ചമേ മാസേ ഗര്‍ഭസ്യ മാംസശോണിതോപചയോ ഭവ
          ത്യധികമന്യോഭ്യോ മാംസേഭ്യഃ, തസ്‌മാദ്‌ ഗര്‍ഭിണീ തദാ
          കാര്‍ശ്യമാപദ്യതേ. വിശേഷേണ.                      20
അഞ്ചാമത്തെ മാസത്തില്‍ മറ്റ്‌ മാസങ്ങളെ അപേക്ഷിച്ച്‌ ഗര്‍ഭത്തിന്‌ മാംസവും രക്തവും കൂടുതല്‍ വര്‍ദ്ധിക്കുന്നതായിരിക്കും.
അതുകൊണ്ട്‌ അപ്പോള്‍ ഗര്‍ഭിണിയുടെ ശരീരം വിശേഷിച്ച്‌ മെലിയുന്നതായിരിക്കും.
 
അഞ്ചാമത്തെ മാസത്തില്‍ മാംസവും രക്തവും വര്‍ജ്ജിക്കുക നിമിത്തം ഗര്‍ഭത്തിന്റെ കൈകാലുകള്‍ ചലിപ്പിക്കുന്നതായിരിക്കും.
ആ ചലനം ഗര്‍ഭിണിക്ക്‌ സ്‌പഷ്‌ടമായി അഌഭവപ്പെടുകയും ചെയ്യും. ഈ അവസരത്തില്‍ വൈദ്യന്‌ സ്റ്റതസ്‌കോപ്പിന്റെ
(
ടലേവേീരെീുല) സഹായത്താല്‍ ഗര്‍ഭത്തിന്റെ ഹൃദയസ്‌പന്ദനം കേള്‍ക്കാന്‍ കഴിയുന്നതാണ്‌. ഹൃദയസ്‌പന്ദനം ഒരു
മിനിട്ടില്‍ 120 മുതല്‍ 140-വരെ ആയിരിക്കും. ആകുട്ടിയില്‍ മിക്കവാറും ഹൃദയസ്‌പന്ദനം 130-ല്‍ കുറയുന്നതല്ല.
പെകുട്ടിയില്‍ മിക്കവാറും ഹൃദയസ്‌പന്ദനം 130-ല്‍ കൂടുന്നതുമല്ല. ചില കാരണങ്ങള്‍കൊണ്ട്‌ ഹൃദയസ്‌പന്ദനം
കൂടുകയോ കുറയുകയോ ചെയ്യുന്നതാണ്‌. ഗര്‍ഭസ്ഥ ശിശു കൈകാലുകള്‍ കൂടുതലായി ചലിപ്പിക്കുമ്പോള്‍
ഹൃദയസ്‌പന്ദനം കൂടുന്നതായിരിക്കും. ശിശു ഗര്‍ഭാശയത്തില്‍ വളഞ്ഞുതിരിഞ്ഞു പോകുകയോ ഗര്‍ഭനാളിയില്‍
അമര്‍ന്നുപോകുകയോ ചെയ്‌താല്‍ ഹൃദയസ്‌പന്ദനം കുറയുന്നതായിരിക്കും. ഗര്‍ഭസ്ഥ ശിശുവിന്റെ സ്‌കന്ധാസ്ഥിയില്‍
നിന്നും പാര്‍ശുകാസ്ഥിയില്‍നിന്നുമാണ്‌ സ്‌പന്ദനം കൂടുതലായി മനസ്സിലാക്കാന്‍ കഴിയുക. സാധാരണനിലയില്‍ ഇത്‌
ഗര്‍ഭിണിയുടെ നാഭിയിലും വാമവം ക്ഷണാസ്ഥിയുടെ താഴത്തുവെച്ചുമാണ്‌ കേള്‍ക്കാന്‍ കഴിയുക, ഹൃദയസ്‌പന്ദനം
നൂറില്‍ കുറയുകയോ നൂറ്റിപ്പത്തില്‍ കൂടുകയോ ചെയ്‌താല്‍ ശിശുവിന്റെ ജീവന്‌ എന്തോതകരാറുണ്ടെന്ന്‌
മനസ്സിലാക്കണം.
          ഷഷ്‌ഠേ മാസേ ഗര്‍ഭസ്യ ബലവര്‍ണ്ണോപചയോ ഭവത്യധി
          കമന്യേഭ്യോ മാസേഭ്യഃ, തസ്‌മാല്‍ തദാ ഗര്‍ഭിണി ബല
          വര്‍ണ്ണഹാനിമാപദ്യതേ. വിശേഷേണ.                21
ആറാമത്തെ മാസത്തില്‍ ഗര്‍ഭത്തിന്‌ മറ്റ്‌ മാസങ്ങളെ അപേക്ഷിച്ച്‌ മാംസവും രക്തവും കൂടുതല്‍ വര്‍ദ്ധിക്കുന്നതായിരിക്കും.
അതുകൊണ്ട്‌ അപ്പോള്‍ ഗര്‍ഭിണിയുടെ ബലത്തിഌം വര്‍ണ്ണത്തിഌം വിശേഷിച്ച്‌ ഹാനിസംഭവിക്കുന്നതായിരിക്കും.
          സപ്‌തമേ മാസേ സഹസാ സര്‍വ്വഭാവൈരാപ്യായതേ ഗര്‍
          ഭഃ തസ്‌മാല്‍ തദാ ഗര്‍ഭിണി കാന്തതമാ ഭവതി.    22
ഏഴാമത്തെ മാസത്തില്‍ ഗര്‍ഭത്തിന്റെ എല്ലാ അംഗപ്രത്യംഗാദി ഭാവങ്ങളും വര്‍ദ്ധിക്കുന്നതായിരിക്കും. അതുകൊണ്ട്‌ അപ്പോള്‍
ഗര്‍ഭിണി ഏറ്റവും ക്ഷീണമുള്ളവളായിരിക്കും.
          അഷ്‌ടമേ മാസേ ഗര്‍ഭശ്ച മാതൃതോ ഗര്‍ഭശ്ച മാതാ
          രസഹാരിണീഭിഃ സാവാഹിനീഭിഃ മുഹുര്‍മ്മുഹുരോജഃ പ
          രസ്‌പരത ആദദാതി ഗര്‍ഭസ്യ സമ്പൂര്‍ണ്ണത്വാല്‍ തസ്‌മാ
          ല്‍ തദാ ഗര്‍ഭിണി മുഹുര്‍മുഹുര്‍മുദഃയുക്താ. ഭവതി
          മുഹുര്‍മ്മുഹുശ്ച ഗ്ലാനോ, തഥാ ച ഗര്‍ഭഃ തസ്‌മാല്‍ ത
          ദാ ഗര്‍ഭസ്യ ജന്മവ്യാപത്തിമദ്‌ ഭവത്യധികാമാജസോന
          ലസ്ഥിതത്വാല്‍. തഞ്ചൈവാര്‍ത്ഥമഭിസമീക്ഷ്യാഷ്‌ടമം
          മാസമഗണ്യമിത്യാചക്ഷതേ കുശലാഃ.                 23
എട്ടാമത്തെ മാസത്തില്‍ മാതാവില്‌ഡനിന്ന്‌ ഗര്‍ഭവും ഗര്‍ഭത്തില്‍നിന്ന്‌ മാതാവും മാതൃഹൃദയവുമായി ബന്ധിക്കപ്പെട്ട
രസവഹിമീ നാഡികള്‍ വഴിയായി ഓജസ്സ്‌ കൂടക്കൂടെ പരസ്‌പരം സ്വീകരിക്കപ്പെടുന്നു. ഇങ്ങിനെ ഓജസ്സിനെ
പരസ്‌പരം സ്വീകരിക്കപ്പെടുന്നു. ഇങ്ങിനെ ഓജസ്സിനെ പരസ്‌പരം സ്വീകരിക്കപ്പെടുന്നത്‌ ഗര്‍ഭം
പൂര്‍ണ്ണമാകാത്തതുകൊണ്ടാണ്‌. (ഗര്‍ഭം പൂര്‍ണ്ണമായാല്‍ മാതാവിന്റെ ഓജസ്സ്‌ ഗര്‍ഭം സ്വീകരിച്ചാല്‍ മാതാവിഌം
ഗര്‍ഭത്തിന്റെ ഓജസ്സ്‌ മാതാവ്‌ സ്വീകരിച്ചാല്‍ ഗര്‍ഭത്തിഌം നാശം സംഭവിക്കുന്നതാണ്‌.) അങ്ങിനെ പരസ്‌പരം ഓജസ്സ്‌
സ്വീകരിക്കുന്നതുകൊണ്ട്‌ ഗര്‍ഭിണി ഇടയ്‌ക്കിടയ്‌ക്ക്‌ പ്രസന്നമായും ഇടയ്‌ക്കിടയ്‌ക്ക്‌ ക്ഷീണിതമായും തീരുന്നു.
അതുപോലെതന്നെ ഗര്‍ഭവും (അതായത്‌ ഗര്‍ഭിണി ഓജസ്സ്‌ സ്വീകരിക്കുമ്പോള്‍ പ്രസന്നമായും അപ്പോള്‍ ഗര്‍ഭിണി
ക്ഷീണിതമായും തീരുന്നു. അതുകൊണ്ട്‌ ഈ അവസരത്തില്‍ ഗര്‍ഭത്തിന്റെ ജന്മം ഉപദ്രവകരമായിരിക്കും. കാരണം
ഓജസ്സ്‌ സ്ഥിരമല്ലാത്തുകൊണ്ട്‌. (അതായത്‌ എട്ടാമത്തെ മാസം പ്രസവിക്കുകയാണെങ്കില്‍ പ്രസവിക്കുമ്പോള്‍ ഓജസ്സ്‌
ശിശുവിലാണെങ്കില്‍ ശിശുവിഌം ഹാനികരമായിരിക്കും). ഇപ്രകാരം കാണുന്നതുകൊണ്ട്‌ എട്ടാമത്തെ മാസം
പ്രസവത്തിന്‌ ഉചിതമായ കാലമല്ലെന്ന്‌ സമര്‍ത്ഥന്മാരായ വൈദ്യന്മാര്‍ കണക്കാക്കപ്പെടുന്നു.
          തസ്‌മിന്നേക ദിവസാതിക്രാന്തേപി നവമം മാസമുപാ
          ദായ പ്രസനകാല മിത്യാഹുരാദ്വാദശമാസാ ഏതാവാന്‍ പ്ര
          സവകാലഃ, വൈകാരികമതഃ പരം കുക്ഷൗ സ്ഥാനം ഗ
          ര്‍ഭസ്യ.                                    24
എട്ട്‌മാസം കഴിഞ്ഞു ഒരു ദിവസം കഴിഞ്ഞാലും അതായത്‌ ഒമ്പതാംമാസാരംഭം മുതല്‍ 12 മാസം വരെ
പ്രസവകാലമാണെന്ന്‌ പറയുന്നു. ആ പ്രസവകാലത്തിഌശേഷം ഗര്‍ഭം ഗര്‍ഭാശയത്തില്‍ നില്‍ക്കുകയാണെങ്കില്‍ അത്‌
വൈകാരിക ഗര്‍ഭമാണെന്ന്‌ മനസ്സിലാക്കണം.
 
സാധാരണയായി പ്രസവകാലം കണ്ടുവരുന്നത്‌ 260- മുതല്‍ 260 - വരെയുള്ള ദിവസങ്ങളിലാണ്‌. ഏതാഌം ചിലത്‌
ഇതില്‍നിന്ന്‌ പത്തോ പതിനഞ്ചോ ദിവസം കൂടിയും കുറ്‌ഞ്ഞും കണ്ടെന്നു വരാം. എന്നാല്‍ 240- ദിവസം എത്തിയിട്ട്‌
പ്രസവിച്ച കുട്ടിക്ക്‌ പരിപൂര്‍ണ്ണ വളര്‍ച്ചയുള്ളതായി കാണുന്നുണ്ട്‌. സുശ്രുതത്തിലും പറഞ്ഞിരിക്കുന്നത്‌ 8-മാസം
കഴിഞ്ഞാല്‍ സൂതികാഗൃഹത്തില്‍ പ്രവേശിപ്പിക്കണമെന്നാണ്‌. ഇവിടെ 12 മാസം വരെ പറഞ്ഞിരിക്കുന്നത്‌ അക്കാലത്ത്‌
നടപ്പിലുള്ള ചന്ദ്രമാസകണക്കോ മറ്റോ ആയിരിക്കണം. ഇപ്പോള്‍ എത്ര കൂടിയാലും 300-ദിവസത്തില്‍ കൂടുതല്‍
പോകുന്നത്‌ വളരെ കുറവായിരിക്കും.
          ഏവമയമനയാഌപൂര്‍വ്യാഭി നിര്‍വ്വര്‍ത്തതേകുക്ഷൗ 25
ഇപ്രകാരം ഈ ഗര്‍ഭം ഈ ക്രമത്തിലാണ്‌ ഗര്‍ഭാശയത്തില്‍ പ്രകടമാകുന്നത്‌.
          മാത്രാദീനാംതു ഖലു ഗര്‍ഭകരാണാ ഭാവനാ സന്നദസ്‌
          തദാ വൃത്തസൗഷ്‌ഠവാന്‍മാതൃശ്ചൈവോപസ്‌നേഹോ
          പസ്വേദാഭ്യാം കാലപരിണാമാല്‍ സ്വഭാവ സംസിദ്ധേശ്ച
          കുക്ഷൗ വൃദ്ധിം പ്രാപ്‌നോതി                 26
മാതാപിതാദി 6 ഗര്‍ഭകര ഭാവങ്ങള്‍ ശ്രഷ്‌ടഗുണയുക്തമായാലും മാതാവിന്റെ ആഹാരാവിഹാരാദി ഉത്തമമായ
ആചാരം കൊണ്ടും മാതാവില്‍ നിന്നു കിട്ടുന്ന ഉപസ്‌നേഹ ഉപസ്വേദംകൊണ്ടും കാലപരിണാമം കൊണ്ടും
സ്വഭാവസംസിദ്ധി കൊണ്ടും ഗര്‍ഭം ഗര്‍ഭാശയത്തില്‍ വൃദ്ധിയെ പ്രാപിക്കുന്നു.
 
ഉപസ്‌നേഹമെന്നാല്‍ മാതാവില്‍ നിന്ന്‌ കിട്ടുന്ന രസരക്താദി പോഷകങ്ങളും ഉപസ്വേദമെന്നാല്‍ മാതാവിന്റെ
ശരീരാന്തഭാഗത്തുള്ള ചൂടും ആകുന്നു.
          മാത്രാദീനാമേവ തു ഖലു ഗര്‍ഭകരാണാം ഭാവനാ വ്യാപത്തി നിമിത്തമസ്യാജന്മ
          ഭവതി.                                                  27
മാതാപാതാദി ആറ്‌ ഗര്‍ഭകര ഭാവങ്ങളുടെ വ്യാപത്തി നിമിത്തം ഗര്‍ഭോല്‍പാദനം ഉണ്ടാകുന്നില്ല.
          യേതസ്യ കുക്ഷൗ വൃദ്ധിഹേതു സമാഖ്യാതാ ഭാവാസ്‌
          തേഷാം വിപര്യാതുദരേവിനാശമാപദ്യതേഥവാപ്യചിര
          ജാതഃ സ്യാല്‍.                             28
ഗര്‍ഭാശയത്തില്‍ വെച്ചു ഗര്‍ഭത്തിന്റെ വളര്‍ച്ചക്കും കാരണമായിപ്പറഞ്ഞ ഭാവങ്ങള്‍ക്ക്‌ വിപര്‍യ്യയം സംഭവിച്ചാല്‍ ഗര്‍ഭം
ഉദരത്തില്‍വെച്ചു നശിച്ചുപോകുകയോ അഥവാ കാലമെത്താതെ പ്രസവിച്ചു പോവുകയോ ചെയ്യും.
          യതസ്‌തു കാര്‍ത്സ്‌ന്യേ അവിനശ്യന്‍ വികൃതിമാപ
          ദ്യതേ തദഌ വ്യാഖ്യാസ്യാമഃ. യദാ സ്‌ത്രിയാ ദോഷ
          പ്രകോപണാന്യാസേവമാനായ ദോഷാഃ പ്രകുപിതാഃ ശ
          രീരമുപസര്‍പ്പന്തഃ ശോണിതഗര്‍ഭാശയോപഘാതായോപ
          പദ്യന്തേ, ന ച കാര്‍ത്സ്‌ന്യേന ശോണിമര്‍ഭാശയൗ ദൂ
          ഷയന്തി, തദേയം ഗര്‍ഭം ലദതേ, തഥാ ഗര്‍ഭസ്യ തസ്യ
          മാതൃജനാമാവയാവനാമന്യതമോവയവോവികൃതിമേ
          കോനേകോഥപോപപദ്യതേ. യസ്യയസ്യ ഹൃവയവസ്യ
          ബീജഭാഗേ ദോഷാഃ പ്രകോപമാപ്യദ്യന്തേ തം തമവയവം
          വികൃതിരാവിശതി. യദാ ഹൃസ്യാഃ ശോണിതഗര്‍ഭാശയ
          ബീജഭാഗഃ പ്രദോഷമാപപ്യദേ തദേയം വന്ധ്യാം ജന
          യതി. യദാ പുനരസ്യാഃ ശോണിതഗര്‍ഭാശയ ബീജഭാഗാ
          വയവഃ പ്രദോഷമാപദ്യതേ തദാ പൂതിപ്രജാജനയതി.
          യഥാ ത്വസ്യാഃ ശോണിതഗര്‍ഭാശയ ബീജഭാഗാവയവഃ സ്‌
          ത്രികാരണശ്ചബീജഭാഗനാമേകദേശഃ പ്രദോഷമാപദ്യ
          തേ, തദാ സ്‌ത്യാകൃതിഭൂയിഷ്‌ഠാമസ്‌ത്രയ, വാര്‍ത്താം
          നാമ ജനയതീ താംസ്‌ത്രീ വ്യാപദമാചക്ഷതേ.         29
എന്തുകൊണ്ട്‌ ഗര്‍ഭം പൂര്‍ണ്ണമായും നശിച്ചുപോകാതെ വികൃതമായിപ്പോകുന്നു എന്ന്‌ വിവരിച്ചുതരാം. എപ്പോള്‍
ദോഷപ്രകോപണത്തിന്‌ പറഞ്ഞ കാരണങ്ങള്‍ ശീലിക്കുകനിമിത്തം ദോഷങ്ങള്‍ കോപിച്ചു സ്‌ത്രീയുടെ ശരീരത്തില്‍
വ്യാപിച്ചു രക്ത(ഡിംബ)ത്തിലും ഗര്‍ഭാശയത്തിലും എത്തിച്ചേര്‍ന്നു പൂര്‍ണ്ണമായും രക്തത്തേയും ഗര്‍ഭാശയത്തേയും
ദുഷിപ്പിക്കാതെയിരിക്കുകയും ആ അവസരത്തില്‍ സ്‌ത്രീ ഗര്‍ഭം ധരിക്കുകയും ചെയ്‌താല്‍ അപ്പോള്‍ സ്‌ത്രീക്ക്‌
ഒരവയവത്തിനോ അനേകം അവയവങ്ങള്‍ക്കോ വികൃതി സംഭവിക്കുന്നതായാല്‍ സ്‌ത്രീയുടെ ഏതേതവയവത്തിന്നാണോ ദോഷ
പ്രകോപമുണ്ടായിരിക്കുന്നത്‌ ആ അവയവത്തിന്‌ ബീജത്തിനോ അഥവാ ബീജാംഗത്തിനോ ദോഷപ്രകോപം ഉണ്ടാകുന്നു.
ബീജാംഗത്തില്‍ ഏതേതവയവത്തിന്‌ ദോഷകോപമുണ്ടാകുന്നുവോ അതാതവയവം വികൃതമായിത്തീരുന്നു. എപ്പോള്‍ സ്‌
ത്രീയുടെ രക്തത്തില്‍ (ഡിംബത്തില്‍) ഗര്‍ഭാശയ ബീജഭാഗം ദോഷയുക്തമായിത്തീരുന്നുവോ അപ്പോള്‍ ആ ബീജം വന്ധ്യയെ
ജനിപ്പിക്കുന്നു. (ആ പ്രജ വന്ധ്യയായി ജനിക്കുന്നു) എപ്പോള്‍ സ്‌ത്രീയുടെ രക്തത്തില്‍ (ഡിംബത്തില്‍) ഗര്‍ഭാശയ
ബീജത്തിന്റെ ഒരംശം ദുഷിക്കപ്പെടുന്നുവോ അപ്പോള്‍ ആ ബീജം ദുര്‍ഗ്ഗന്ധമുള്ള പ്രജയെ ജനിപ്പിക്കുന്നു. എപ്പോള്‍ സ്‌
ത്രീയുടെ രക്തത്തില്‍ (ഡിംബത്തില്‍) ഗര്‍ഭാശയ ബീജഭാഗവയവവും സ്‌ത്രീയായിത്തീരേണ്ടതായ ശരീരബീജഭാഗത്തിന്റെ
ഒരു സ്ഥലവും ദുഷിക്കപ്പെടുന്നുവോ അപ്പോള്‍ ഭൂരിഭാഗവും സ്‌ത്രീയുടെ ആകൃതിയിലും സ്‌ത്രീയല്ലെന്ന്‌
പറയാവുന്നതും (നപുംസകം) ആയ പ്രജയെ ജനിപ്പിക്കുന്നു. അതിനെ സ്‌ത്രീ വ്യാപത്‌ എന്ന്‌ പറയുന്നു. കാരണം
ഇത്‌ സ്‌ത്രീയുടെ ആര്‍ത്തവ ദുഷ്‌ടികൊണ്ടുണ്ടാകുന്നതാകുന്നു.
          ഏവമേവ പുരുഷസ്യ ബീജദോഷ പിതൃജാവയവ വികൃ
          തിം വിദ്യാന്‍. യദാ ശരീരേ ബീജഭാഗഃ പ്രദോഷമാപദ്യ
          തേ, കദാ വന്ധ്യം ജനയതി. യദാഹ്യസ്യ ബീജേ ബീ
          ജഭാഗാവയവഃ പ്രദോഷമാപദ്യതേ തദാ പൂതിപ്രജാം ജന
          യതി. യദാത്വസ്യ ബീജേ ബീജഭാഗാവയവഃ പുരുഷകാ
          രണാഞ്ച ബീജഭാഗാനാമകദേശഃ പ്രഭോഷമാപദ്യതേ, ത
          ദാ പുരുഷാകൃതിഭൂയിഷ്‌ഠമപുരുഷം തൃണപൂലികം സ
          നാമ ജനയതി താം പുരുഷ വ്യാപദമാചക്ഷതേ.          30
സ്‌ത്രീയുടെ രക്തദോഷത്തില്‍ പറഞ്ഞതുപോലെ തന്നെ എപ്പോള്‍ പുരുഷന്റെ ബീജത്തില്‌ഡ ബീജഭാഗം
പ്രകപിതമാകപ്പെടുന്നുവോ അപ്പോള്‍ ആ ബീജം വന്ധ്യയെ ജനിപ്പിക്കുന്നു. എപ്പോള്‍ പുരുഷന്റെ ബീജത്തില്‍
ബീജഭാഗാവയവം പ്രകുപിതമാകുന്നുവോ അപ്പോള്‍ ആ ബീജം പൂതിപ്രജയെ ജനിപ്പിക്കുന്നു. എപ്പോള്‍ പുരുഷന്റെ
ബീജത്തില്‍ ബീജഭാഗാവയവവും പുരുഷനായി ജനിക്കേണ്ടുന്ന ശരീര ബീജഭാഗത്തിന്റെ ഒരു ഭാഗവും
ദുഷിക്കപ്പെടുന്നുവോ അപ്പോള്‍ ഭൂരിഭാഗം പുരുഷാകൃതിയായ പുരുഷനെ അതായത്‌ തൃണപൂലികം എന്ന്‌ പറയുന്നു
നപുംസകത്തെ ജനിപ്പിക്കുന്നു. അതിനെ പുരുഷവ്യാപത്ത്‌ എന്ന്‌ പറയുന്നു, കാരണം അത്‌ ബീജദോഷം
കൊണ്ടുണ്ടാകുന്നതാകുന്നു.
 
===============================================================================
ശ്ലേശ്ലാാകകങ്ങങ്ങള്‍ള്‍ ::                    |                    ബ1ബബ1ബ5 | ബ1ബ6ബബ3ബ0 | ബ3ബ1ബബ4ബ5 | ബ4ബ6ബബ6ബ0 |
