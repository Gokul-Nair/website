                                                  അദ്ധ്യായം - 8
                                                          
                                            ജജാാതതിിസസൂൂത്രതീീയയംം ശശാാരരീീരരംം
                                                          
ധശാമഴല/മെൃലലൃമ.ഷുഴപ                             ധശാമഴല/വെീാല2.ഴശളപ
                                                          
=============================================================================
      ശ്ലേശ്ലാാകകങ്ങങ്ങള്‍ള്‍ ::          |          ബ1ബബ2ബ0 | ബ2ബ1ബബ4ബ0 | ബ4ബ1ബബ6ബ0 | ബ6ബ1ബബ8ബ0 | ബ8ബ1ബബ9ബ5 |
===============================================================================
          യായാ യഥാവിധം വുത്രമാശാസീത തസ്യാസ്‌തസ്യാസ്‌
          താം പുത്രാശിപ മഌനിശമ്യതാംസ്‌താന്‍ ജനപദാന്‍മന
          സാഌ പരിക്രാമയേല്‍, താനുപരിക്രമ്യ യാ യാ യേഷാം
          ജനപദാനാം മഌഷ്യാണാമഌരൂപം പുത്രമാശാസീത സാ
          സാ തേഷാം തേഷാം ജനപദാനാമാഹാരവിഹാരോപചാര
          വരിച്ഛദാനുവിധസ്‌ത്വേതി വാച്യാസ്യാല്‍ഃ ഇത്യേത
          ല്‍ സര്‍വ്വം പുത്രാശിഷാം സമൃദ്ധികരം കര്‍മ്മവ്യാഖ്യാ
          തം ഭവതി.                                  21
ഏതേത്‌ സ്‌ത്രീ ഏതേത്‌ വിധത്തിലുള്ള പുത്രനെ ആഗ്രഹിക്കുന്നുവോ അതാത്‌ വിധത്തിലുള്ള സ്‌ത്രീയുടെ ആ പു
ത്രച്ഛയെ മനസ്സാലാക്കിയിട്ട്‌ അതിന്നഌസരിച്ച ജനങ്ങള്‍ വസിക്കുന്ന ദേശത്തിലെ ജനങ്ങളെ മനസ്സില്‍ ചിന്തിക്കുവാന്‍ പറയണം.
ഏതേത്‌ സ്‌ത്രീ ഏതേത്‌ ദേശത്തിലെ മഌഷ്യര്‍ക്കഌരൂപമായ പുത്രനെ ആഗ്രഹിക്കുന്നുവോ അതാത്‌ ജനങ്ങളുടേതായ
ആഹാര-വിഹാര-ഉപചാര-വസ്‌ത്ര പരിധാനാദികള്‍ ശീലിക്കുവാന്‍ പറയണം. ഇപ്രകാരം ആഗ്രഹിക്കുന്ന വിധത്തിലുള്ള
സന്താനോല്‌പാദനം ഉണ്ടാകുവാഌള്ള സമൃദ്ധികരമായ ഈ മുഴുവന്‍ പ്രവര്‍ത്തിയേയും വിവരിക്കപ്പെട്ടു.
          ന തു ഖലു കോവലമേതാദേവ കര്‍മ്മവൈശേഷ്യകരം ഭവതി
          അപി ഖലു തേജോധാതുരപ്യുദകാന്തരിക്ഷധാതു പ്രായോ
          വദാതവര്‍ണ്ണ കരോഭവതി. പൃഥവി വായുധാതുപ്രായഃ
          കൃഷ്‌ണവര്‍ണ്ണകരഃ. സമ സര്‍വ്വധാതുപ്രായഃ ശ്യാമവര്‍
          ണ്ണകരഃ.                                    22
എന്നാല്‍ ശരീരത്തിന്‌ വര്‍ണ്ണവിശേഷം ഉണ്ടാകുവാന്‍ മേല്‍പറഞ്ഞ കര്‍മ്മം മാത്രം മതിയാകുന്നതല്ല. തേജോധാതുവും ജല
ധാതുവും ആകാശധാതുവും മിക്കവാറും ഗൗരവര്‍ണ്ണത്തെ ഉണ്ടാക്കുന്നതാകുന്നു. പൃഥിവീധാതുവും വായുധാതുവും
മിക്കവാറും കറുപ്പ്‌ വര്‍ണ്ണത്തെ ഉണ്ടാക്കുന്നതാകുന്നു. മിക്കവാറും എല്ലാ ധാതുക്കളും സമമായിരുന്നാല്‍ ശ്യാമവര്‍ണ്ണത്തെ
ഉണ്ടാക്കുന്നതായിരിക്കും.
 
പഞ്ചമഹാഭൂതങ്ങള്‍ക്ക്‌ ഇവിടെ പറഞ്ഞ വിധത്തില്‍ ആധിക്യമുണ്ടായാല്‍ അതാതിന്നഌസരിച്ച വിധത്തിലുള്ള സന്താനങ്ങള്‍
ഉണ്ടാകുന്നതായിരിക്കും.
          സത്വ വൈശേഷ്യകരാണി പുനസ്‌തേഷാം തേഷാം പ്രാ
          ണിനാം മാതാപിതൃസത്വാന്യന്തര്‍വര്‍തന്യാഃ ശ്രുതയേശ്‌
          ചാഭീക്ഷ്‌ണം സ്വോചിതം ച കര്‍മ്മ സത്വം വിശേഷാഭ്യാ
          സശ്ചേതി.                                 23
പിന്നെ മനസ്സിന്‌ വ്യത്യാസം ഉണ്ടാകുന്നത്‌ അതാത്‌ ജീവിയുടെ മാതാപിതാക്കന്മാരുടെ മനസ്ഥിതിക്കഌസരിച്ചും
ഗര്‍ഭിണി നിരന്തരം കേട്ടുകൊണ്ടിരിക്കുന്ന സംഭാഷണങ്ങള്‍ക്കഌസരിച്ചും പൂര്‍വ്വജന്മാര്‍ജ്ജിത കര്‍മ്മഫലത്തിന്നഌസരിച്ചും
ആകുന്നു.
          യഥോക്തേന വിധിനോപ സംസ്‌കൃത ശരീരയോഃ സ്‌
          ത്രീ പുരുഷയോസ്‌തു മിശ്രീഭാവമാപന്നയോഃ ശുക്രം
          ശോണിതേന സഹ സമേത്യാ വ്യാപന്നേന യോനാവഌപ
          ഹതായാം അപ്രദുഷ്‌ടേ ഗര്‍ഭാശയേ ഗര്‍ഭമഭിനിര്‍വര്‍ത്തയ
          ത്യേകാന്തേന. യഥാ നിര്‍മ്മലേ വാസസി സുപരികല്‍പി
          തേ രഞ്‌ജനം സമുദിത ഗുണമുപനിപാതാദേവ രാഗമഭി
          നിര്‍വര്‍ത്തയതി, തദ്വല്‍, യഥാ വാ ക്ഷീരം ദധ്‌നാഭിഷ
          തമഭിഷവണാദ്‌ വിഹായ സ്വഭാവം ആപദ്യതേ ദധിഭാവം
          ശുക്രം തജ്വാല്‍.                            24
ഈ പറഞ്ഞ വിധിപ്രകാരം സംസ്‌കൃതമായ ശരീരത്തോടുകൂടിയ സ്‌ത്രീയും പുരുഷഌം പരസ്‌പരം ചേര്‍ന്നുള്ള
മൈഥുനത്തില്‍ ദോഷരഹിതമായ ശുക്രം ദോഷരഹിതമായ ഗര്‍ഭാശയത്തില്‍വച്ചു ദോഷരഹിതമായ രക്തത്തോട്‌ ചേര്‍ന്നാല്‍
നിശ്ചയമായും സന്താനോല്‌പാദനം ഉണ്ടാകും. എപ്രകാരമെന്നാല്‍- പരിശുദ്ധമായ വസ്‌ത്രത്തില്‍ ഏത്‌ വര്‍ണ്ണം
മുക്കിയാലും ആ വര്‍ണ്ണം വ്യക്തമായും ശോഭിക്കുന്നതായിരിക്കും. വസ്‌ത്രം ശുദ്ധമല്ലെങ്കില്‍ വര്‍ണ്ണവും
ശോഭിക്കുന്നതല്ല. അതുപോലെതന്നെ പാല്‍ തൈരോടു ചേര്‍ന്നാല്‍ പാല്‍ തന്റെ സ്വഭാവത്തെ വിട്ടു
തൈരായിത്തീരുന്നതുപോലെ ശുക്ലം രക്തവുമായി ചേര്‍ന്നാല്‍ ഗര്‍ഭമായി പരിണമിക്കുന്നതായിരിക്കും.
          ഏവമഭി നിര്‍വ്വര്‍ത്തമാനസ്യ ഗര്‍ഭസ്യ തു സ്‌ത്രീ പുരു
          ഷത്വോ ഹേതുഃ പൂര്‍വ്വമുക്തഃ.                 25
ഇപ്രകാരം ഉണ്ടാകുന്ന ഗര്‍ഭം സ്‌ത്രീയോ പുരുഷനോ ആയിത്തീരുവാഌള്ള കാരണം മുമ്പ്‌ അതുല്യഗോ
ത്രീയാദ്ധ്യായത്തില്‍ പറഞ്ഞിട്ടുണ്ട്‌. ശുക്രബാഹുല്യാല്‍ പുമാന്‍ ആര്‍ത്തവ ബാഹുല്യാല്‍ സ്‌ത്രീ ഇതി സുശ്രുതേ.
          യഥാ ഹി ബീജമനതപ്‌തമുപ്‌തം സ്വാം സ്വാം പ്രകൃ
          തിമഌ വിധീയതേ വ്രീഹിര്‍വാ വ്രിഹിത്വം യവോ വാ
          യവത്വം, തഥാ സ്‌ത്രീപുരുശാവപി യഥോക്തം ഹേതു
          വിഭാഗമനിവിധിയതേ.                        26
എന്നാല്‍ എപ്രകാരം ദോഷരഹിതമായ ശുക്രശോണിതങ്ങള്‍ അതാതിന്റെ പ്രകൃതിക്കഌസരിച്ച വിധത്തില്‍
ഉല്‍പാദിപ്പിക്കുന്നുവോ അതായത്‌ നെല്ല്‌ നട്ടാല്‍ നെല്ലും യവം നട്ടാല്‍ യവവും അപ്രകാരം സ്‌ത്രീയും പുരുഷഌം
ആ പറയപ്പെട്ട കാരണത്തിന്നഌസരിച്ചുണ്ടാകുന്നു. അതായത്‌ രക്തബാഹുല്യാല്‍ സ്‌ത്രീയും ശുക്ലബാഹുല്യാല്‍ പുരുഷഌം
ഉണ്ടാകുന്നു. അല്ലാതെ രക്തബാഹുല്യാല്‍ പുരുഷഌം ശുക്ലബാഹുല്യാല്‍ സ്‌ത്രീയും ഉണ്ടാകുന്നതല്ല.
          തയോഃ കര്‍മ്മണാ വേദോക്തേന വിവര്‍ത്തനം ഉപദിശ്യ
          തേ പ്രാഗ്‌ വ്യക്തിഭാവാല്‍ പ്രയുക്തേന. സമ്യക്‌ ക
          ര്‍മ്മണാം ഹി ദേശകാലസമ്പദുപേതാനാം നിയതമിഷ്‌ട
          ഫലത്വം തഥേതാരേഷാമിതരത്വം തസ്‌മാദാപന്നഗര്‍ഭാം
          സ്‌ത്രീയമഭിസമീക്ഷ്യ പ്രാഗ്‌ വ്യക്തിഭാവാദ്‌ ഗര്‍ഭസ്യ
          പുംസവനമൗഷധമസ്യൈ ദദ്യാല്‍.                26
ഗര്‍ഭം ധരിച്ചാല്‍ സ്‌ത്രീയോ പുരുഷനോ എന്ന്‌ വ്യക്തമാകുന്നതിന്‌ മുമ്പ്‌ വേദോക്തവിധിപ്രകാരമുള്ള കര്‍മ്മം
വേണ്ടതുപോലെ പ്രയോഗിച്ചാല്‍ ഇഷ്‌ടാഌസരണമുള്ള സന്താന മാറ്റത്തെ ഉണ്ടാക്കാവുന്നതാണ്‌. അതായത്‌ പു
ത്രാങ്കുരമാണെങ്കില്‍ കന്യാങ്കുരത്തേയും കന്യാങ്കുരമാണെങ്കില്‍ പുത്രാങ്കുരത്തേയും ആക്കിത്തീര്‍ക്കാവുന്നതാണ്‌. എന്നാല്‍
ശുഭദേശം ശുഭകാലം മുതലായവയ്‌ക്കഌസരിച്ചു ചെയ്യുന്ന കര്‍മ്മം കൊണ്ട്‌ ഉദ്ദേശിക്കുന്ന വിധത്തിലുള്ള ഇഷ്‌ടഫലം
ഉണ്ടാകും. അദേശം, അകാലം മുതലായവയ്‌ക്കഌസരിച്ച കര്‍മ്മം കൊണ്ട്‌ അനിഷ്‌ടഫലം ഉണ്ടാവുകയും ചെയ്യും.
അതുകൊണ്ട്‌ ഗര്‍ഭം ധരിച്ചിട്ടുണ്ടെന്ന്‌ മനസ്സിലായാല്‍ സ്‌ത്രീയോ പുരുഷനോ എന്ന്‌ വ്യക്തമാകുന്നതിഌ മുമ്പ്‌ ആ
സ്‌ത്രീക്ക്‌ പുംസവനമൗഷധം കൊടുക്കണം.
          ഗോഷ്‌ഠേ ജാതസ്യ ന്യഗ്രാധസ്യ പ്രാഗുത്തരാഭ്യാം ശാഖാ
          ഭ്യാം ശുംഗേ അഌപഹതേ ആദായ ദ്വാഭ്യാം ധാന്യമാഷാ
          ഭ്യാം ന്നമ്പദുപേതാഭ്യാം ഗൗരസര്‍ഷപാഭ്യാം വാ സഹ ദധ്‌
          നി പ്രക്ഷിപ്യ പുഷ്യേ ഋക്ഷേ പിബേല്‍. തഥൈവ അ
          പരാന്‍ ജീവകര്‍ഷഭകാപാമാര്‍ഗ്ഗാസഹ ചരകല്‍കാംശ്ച
          യുഗപദേകൈകശോ യഥേഷ്‌ടം വാപ്യുപസംസ്‌കൃത്യ
          പയസാ, കുഡ്യകീടകം മല്‍സ്യകഞ്ച ഉദകാഞ്‌ജലൗ പ്ര
          ക്ഷിപ്യ പുഷ്യേന പിബേല്‍ തഥാ കനകമയഃന്‍ രാജ
          താനായസാംശ്ച പുരുഷകാനഗ്നിവര്‍ണ്ണാന്‍ അണുപ്ര
          മാണാന്‍ ദധ്‌നാ പയസി ഉദകാഞ്‌ജലൗ വാ പ്രക്ഷിപ്യ
          പിബേദനവശേഷതഃ പുഷ്യേണ, പുഷ്യേണൈവ ച പി
          ഷ്‌ടസ്യ പച്യമാനസ്യോഷ്‌മാണമുപഘ്രായതസ്യൈവ ച
          പിഷ്‌ടസ്യോദക സംസൃഷ്‌ടസ്യ രസം ദേഹല്യമൂപനി
          ധായ ദക്ഷിണേ നാസാപൂടേ സ്വയമാസിഞ്ചേല്‍ പിചു
          നാ. ഇതി പുംസവനാനി. യച്ചാന്യദപി ബ്രാഹ്മണാ
          ബ്രൂയുരാപ്‌താ വാ പുംസവനമിഷ്‌ടം, തച്ചാഌഷ്‌ഠേയം
ഗോശാലയില്‍ ഉണ്ടായ ആല്‍വൃക്ഷത്തിന്റെ കിഴക്കും വടക്കും പോയ ശാഖയില്‍നിന്ന്‌ കേടുപാടുകളൊന്നുമില്ലാത്ത രണ്ട്‌
അങ്കുരം എടുത്തു അതുപോലെതന്നെ കേടുകളൊന്നുമില്ലാത്ത രണ്ട്‌ ഉഴുന്ന്‌ പരിപ്പോ വെള്ളക്കടുകോ എടുത്തു
തൈരില്‍ചേര്‍ത്തു പൂയ്യം നക്ഷത്രത്തില്‍ കുടിക്കണം. ഇതുപോലെതന്നെ ജീവകം, ഇടവകം, കടലാടി, കരിങ്കുറിഞ്ഞി
ഇവ ഓരോന്നായോ ഈരണ്ടായോ മൂന്നും കൂടിയോ നാലു# െഒരുമിച്ചുചേര്‍ത്തോ ഇഷ്‌ടാഌസരണം അരച്ചു
പാലില്‍ ചേര്‍ത്തു കാച്ചി പൂയ്യം നക്ഷത്രത്തില്‍ കുടിക്കണം. അതുപോലെതന്നെ കുഡ്യകീടവും മത്സ്യകോദ്രവും ഒരു
കൈക്കുടന്നയില്‍ കൊള്ളുന്ന വെള്ളത്തില്‍ അരച്ചു പൂയ്യം നക്ഷത്രത്തില്‍ കുടിക്കണം. (ഈ കുഡ്യകീടകവും മത്സ്യകോദ്രവും
പലരും പലവിധത്തില്‍ പറഞ്ഞുകാണുന്നതുകൊണ്ട്‌ അത്‌ എന്താണെന്ന്‌ ശരിയായ നിശ്ചയമില്ലാത്തതിനാല്‍ ഇവിടെ
അതുപോലെ തന്നെ പറഞ്ഞതാകുന്നു.) എപ്രകാരംതന്നെ സ്വര്‍ണ്ണം, വെള്ളി, ഇരുമ്പ്‌ ഇവയിലേതെങ്കിലും കൊണ്ടുണ്ടാക്കിയ
അണുപ്രായത്തിലുള്ള പുരുഷരൂപത്തെ തീയ്യിലിട്ടു അഗ്നിവര്‍ണ്ണമായാലെടുത്തു ഒരു കൈക്കുടന്നയില്‍ കൊള്ളുന്ന
തൈരിലോ പാലിലോ വെള്ളത്തിലോ ഇട്ട്‌ അത്‌ മുഴുവന്‍ പൂയ്യം നക്ഷത്രത്തില്‍ കുടിക്കണം. പൂയ്യം നക്ഷത്രത്തില്‍തന്നെ
അരി അരച്ചു വേവിച്ചു അതിന്റെ ചൂടുള്ള ആവി ശ്വസിക്കുകയും അതിന്റെ രസത്തില്‍ തന്നെ തുണിമുക്കി വീടിന്റെ
മുന്‍വശത്തെ കട്‌ലപടിയില്‍ തലവെച്ചു കിടന്നു വലത്തെ മൂക്കില്‍ സ്വയം ഉറ്റിക്കുകയും വേണം. പുരുഷസന്താനം
ജനിക്കുവാഌള്ള വിധി ഇപ്രകാരമുണ്ടാകുന്നു. സ്‌ത്രീ സന്താനമാണ്‌ വേണ്ടതെങ്കില്‍ ഇടത്തെ മൂക്കില്‍ ഉറ്റിക്കണം. ഈ
പറഞ്ഞത്‌ കൂടാതെ ബ്രാഹ്മണരോ മറ്റ്‌ ആചാര്യന്മാരോ മറ്റെന്തെല്ലാം പുസവനക്രിയ പറഞ്ഞിട്ടുണ്ടോ അവയും
ഇഷ്‌ടാഌസരണം അഌഷ്‌ടിക്കാവുന്നതാണ്‌.
 
ഈ പുംസപനക്രിയ സുശ്രുതം ശാരീരത്തിലും അഷ്‌ടാംഗ സംഗ്രഹം ശാരീരത്തിലും ഇതിലും കൂടുതലായി
വിവരിച്ചിട്ടുണ്ട്‌.
          അത ഊര്‍ദ്ധ്വം ഗര്‍ഭസ്ഥാപനാനി വ്യാഖ്യാസ്യായഃ. ഐ
          ന്ദ്രീയബ്രാഹ്മീ ശതവീര്യാ സഹസ്രവീര്യാമോഘാവ്യഥാ
          ശിവാ ബലാരിഷ്‌ടാ വാട്യപുഷ്‌പീ വിശ്വക്‌സേനകാ
          ച, ആസാമോഷധീനാം ശിരസി ദക്ഷിണേന പയസഃ സര്‍പ്പി
          ഷോ വാ പാനം, ഏതാഭിശ്ചൈവ പുഷ്യേ പുഷ്യേ സ്‌
          നാനം, സദാ ചൈതാഭിഃ സമാലാതേ. തഥാ സര്‍വ്വാസാം
          ജീവനീയോക്താനാമോഷധീനാം സാദപായാഗസ്‌തൈ
          സ്‌തൈരുപായാഗവിധിഭിഃ. ഇതി ഗര്‍ഭസ്ഥാപനാനി
          വ്യാഖ്യാതാനി ഭവന്തി.                        29
ഇനി ഗര്‍ഭസ്ഥാപനങ്ങളായ ഔഷധങ്ങളെ വിവരിക്കാം. ഐന്ദ്രീ, ബ്രാഹ്മീ, ശതവീര്യാ, (ദുര്‍വ്വാദ്വയം) അമോഘോ
(പാടലാ അഥവാ ലക്ഷ്‌മണാ) അവ്യധാ (കടുക്ക) ശിവാ (കടുക്ക, മഞ്ഞള്‍) അരിഷ്‌ടാ (നാഗബലാ) വാട്യപുഷ്‌പീ
(മഹാബലാ), വിശ്വക്‌ സേനകാന്താ (പന്നിക്കിഴങ്ങ്‌) എന്നീ ഔഷധങ്ങളെ ശിരസ്സിലോ വലത്തെ കയ്യിലോ ധരിക്കണം. ഈ
ഔഷധങ്ങള്‍ ചേര്‍ത്തു കാച്ചിയ പാലോ നെയ്യോ കുടിക്കണം ഈ ഔഷധങ്ങളിട്ടു കാച്ചിയ വെള്ളംകൊണ്ട്‌ എല്ലാ പൂയ്യം നക്ഷ
ത്രത്തിലും കുളിക്കണം. ഈ ഔഷധങ്ങളെ എപ്പോഴും സ്‌പര്‍ശിക്കണം. അതുപോലെതന്നെ ജീവനീയ ഗണത്തില്‍ പറഞ്ഞ എല്ലാ
ഒഷധങ്ങളും ഏതേത്‌ വിധിപ്രകാരം ഉപയോഗിക്കാമോ ആ വിധിപ്രകാരമെല്ലാം ഉപയോഗിക്കാമോ ആ വിധി
പ്രകാരമെല്ലാം സദാ ഉപയോഗിക്കണം. ഇപ്രകാരം ഗര്‍ഭസ്ഥാപനൗഷധങ്ങളെ വിവരിക്കപ്പെട്ടു.
  
ഐന്ദ്യ്രാദി ഗര്‍ഭസ്ഥാപന ഗണവും ജീവനീയ ഗണവും സൂത്രസ്ഥാനത്തില്‍ നാലാം അദ്ധ്യായത്തില്‍ വിവരിച്ചിട്ടുണ്ട്‌. ഐ
ന്ദ്രി കാട്ടുവെള്ളരിയാണെന്ന്‌ ചിലര്‍ വ്യാഖ്യാനിച്ചു കാണുന്നുണ്ട്‌. കാട്ടുവെള്ളരി ഗര്‍ഭപാതനൗഷധമാണ്‌ പിന്നെ
എങ്ങിനെ ഗര്‍ഭസ്ഥാനമാകും. അപ്പോള്‍ ആ പേരില്‍ ഗര്‍ഭസ്ഥാപനമായ ഏതോ ദിവ്യൗഷധമുണ്ടെന്ന്‌ മനസ്സിലാക്കണം. ഈ ഐ
ന്ദ്യ്രാദി ഔഷധങ്ങളെ സംബന്ധിച്ച്‌ ഒരു ഏകീകരിച്ച അഭിപ്രായം മിക്ക വ്യാഖ്യാതന്മാര്‍ക്കും ഉള്ളതായിക്കാണുന്നുല്ല.
          ഗര്‍ഭോപഘാതകരാസ്‌ത്വിമേ ഭാവാ ഭവന്തി. തദ്‌ യഥാ ഉല്‍ക്കടവിഷമസ്ഥാന
          കഠിനാസമസേവിന്യാഃ. വാതമൂത്ര പുരിഷവേഗാന്‍ ഉപരുദ്ധ്യതാഃ,
          ദാരുണാഌചിതവ്യായാ മസേവിന്യാഃ, തീക്ഷ്‌ണോഷ്‌ണാതി മാത്രസേവിന്യാഃ
          പ്രമിതാശനസേവിന്യാ ഗര്‍ഭോ മ്രിയതേന്തഃ കുക്ഷേഃ, അ കാലേ വാ സ്രംസതേ
          ശോഷീ വാ ഭവതി. തഥാഭിഘാതപ്രപീഡനൈഃ ശ്വഭ്രകൂപ
          പ്രപാതദേശാവലോകനൈര്‍വാ അഭിക്ഷ്‌ണം മാതുഃ പ്രപതത്യതാലേ, തഥാതിമാത്ര
          സംക്ഷോപിഭിര്‍യാനൈര പ്രിയാതിമാത്ര ശ്രവണൈര്‍വാപ്രതതോത്താനശായിന്യാഃ
          പുനര്‍ഗര്‍ഭസ്യ നാഭ്യാശ്രയാ നാഡീകണ്‌ഠമഌവേഷ്‌ടയതി. വിവൃതശായിനീ
          നക്തഞ്ചാരിണീ ചോന്‍മത്തം ജനയതി, അപസ്‌മാരിണം പുനഃ കലനകലഹാചാരശീലാ,
          വ്യവായശിലാ ദുര്‍വ്വപുഷം വാ, അഹ്നികം സ്‌ത്രണം വാ, ശോകനിത്യാ
          ഭീതമപചിത മാംസസമല്‍പായുഷം വാ, അഭിധ്യാത്രീ പരോപതാപിനമീര്‍ഷ്യും
          സ്‌ത്രണം വാ സ്‌തേനാ ത്വായാസബഹുലമതിദ്രാഹിണമകര്‍മ്മശീലം വാ,
          അമര്‍ഷിണീപണ്‌ഡമൗപാധികമസൂയകം വാ, മദ്യനിത്യാ പിപാസാലുമനവസ്ഥിത
          ചിത്തം വാ, ഗോധാമാംസപ്രിയാ ശാര്‍ക്കരിണം ആശ്‌മരിളംശനൈര്‍മേഹിണം വാ
          വരാഹമാംസപ്രായാ രക്താക്ഷം ക്രഥനമതിപരുഷരോമാണം വാ, മധുരനിത്യാ
          പ്രമേഹിണം മൂകമതിസ്ഥൂലം വാ അ¾നിത്യാ രക്തപിത്തിനം ത്വഗക്ഷിരോഗിണം വാ,
          ലവണനിത്യാശീഘ്രവലീപലിത ഖാലിത്യരോഗിണം വാ, കടുകനിത്യാ
          ദുര്‍ബലമല്‍പശുക്രമല്‍പശുക്രമനപത്യം വാ, തിക്തനിത്യാ ശോഷിണമബലമപചിതം
          വാ, കഷായനിത്യാ ശ്യാവം ആനാഹിനമുദാവര്‍ത്തിനം വാ യദ്‌ യച്ച യസ്യ യസ്യ
          വ്യാധേര്‍നിമിത്തമുക്തം തല്‍ തദാസേവമാനാന്തര്‍വര്‍ത്‌നീതന്നിമിത്ത
          വികാരബഹുലമേവാപത്യമുപജനയതി. പിതൃജാന്തു ശുക്രദോഷാ
          മാതൃജൈരപാചാരൈര്‍ വ്യാഖ്യാതാഃ. ഇതി ഗര്‍ഭോപഘാതകരാ
          ഭാവാവ്യാഖ്യാതഃ.                                            30
ഇനി പറയുന്ന കാരണങ്ങള്‍ ഗര്‍ഭാശയത്തെ ഉണ്ടാക്കുന്നതാകുന്നു. കുന്തിച്ചും നേരെയല്ലാതെയും കാഠിന്യമുള്ളതിലും
ഇരിക്കുക, അധോവാത-മൂത്ര-മല വേഗങ്ങളെ തടുക്കുക, ദാരുണവും അഌചിതവുമായ വ്യായാമം ചെയ്യുക,
അതിതീക്ഷ്‌ണവും സ്‌പര്‍ശത്തിലും വീര്യത്തിലും അത്യുഷ്‌ണവുമായ പദാര്‍ത്ഥങ്ങള്‍ ശീലിക്കുക എന്നീ സ്‌ത്രീയുടെ
ഗര്‍ഭം വയറില്‍വെച്ചുതന്നെ മരിക്കുകയോ കാലമെത്താതെ പ്രസവിച്ചു പോകുകയോ വയറില്‍ തന്നെ
ശോഷിച്ചുപോകുകയോ ചെയ്യും. അതുപോലെതന്നെ അഭിഘാതം ഏല്‌ക്കുകയോ ഗര്‍ഭാശയം എവിടെയെങ്കിലും
വെച്ചമര്‍ന്നുപോകുകയോ കുണ്ടിലോ കുഴിയിലോ വീഴുകയോ ഉയരത്തില്‍നിന്ന്‌ താഴെ വീഴുകയോ ഉയരത്തില്‍നിന്ന്‌
താഴെ നോക്കുകയോ മറ്റോ ചെയ്‌താലും കാലമെത്താതെ പ്രസവിച്ചുപോകും. അധികം കുലുക്കമുള്ള വാഹനത്തില്‍
കയറി യാത്ര ചെയ്‌താലും പ്രിയമല്ലാത്ത ശബ്‌ദവും വലിയ ശബ്‌ദവും കേട്ടാലും ഗര്‍ഭം പതിച്ചുപോകും.
ഗര്‍ഭിണി നിരന്തരം എഴുന്നേല്‌ക്കുകയോ കിടക്കുകയോ ചെയ്‌താല്‍ നാഭിനാഡി ഗര്‍ഭത്തിന്റെ കഴുത്തില്‍
ചുറ്റപ്പെടുകയും കുട്ടി മരിച്ചുപോകുകയും ചെയ്യും. തുറന്ന സ്ഥലത്ത്‌ കിടന്നുറങ്ങുകയും രാത്രി
ചുറ്റിസഞ്ചരിക്കുകയും ചെയ്യുന്ന സ്‌ത്രീ ഉന്മത്ത ശിശുവിനെ പ്രസവിക്കും. എപ്പോഴും കലഹിച്ചു കൊണ്ടിരിക്കുന്ന സ്‌
ത്രീ അപസ്‌മാരമുള്ള ശിശുവിനെ പ്രസവിക്കും. ഗര്‍ഭ പ്രാപ്‌തിക്കുശേഷം നിരന്തരം മൈഥുനം ചെയ്യുന്ന സ്‌ത്രീ
പ്രസവിക്കുന്ന ശിശുവിനെ ശരീരം ശോഷിച്ചോ വികൃതമായോ ഇരിക്കുകയും സ്‌ത്രീ സ്വഭാവമുള്ളവനോ സ്‌
ത്രീവശഗതനോ ആയിരിക്കകയും ചെയ്യും. എപ്പോഴും ദുഃഖമുള്ളതായ ഗര്‍ഭവതി പ്രസവിക്കുന്ന ശിശുവിന്‌
എപ്പോഴും ഭയവും ശരീരം മെലിഞ്ഞും അല്‌പായുസ്സായും ഇരിക്കും. മറ്റുള്ളവരെ ദ്രാഹിക്കുന്ന സ്വഭാവമുള്ള
ഗര്‍ഭിണി മറ്റുള്ളവര്‍ക്ക്‌ ദുഃഖമുണ്ടാക്കുന്നതും ഈര്‍ഷ്യയുള്ളതും സ്‌ത്രീ സ്വഭാവമുള്ളതും ആയ സന്താനത്തെ
പ്രസവിക്കും. കളവ്‌ ചെയ്യുന്ന ഗര്‍ഭിണി ക്രൂരഌം ചതിയഌം അസൂയ ഉള്ളതും ആയ സന്താനത്തെ പ്രസവിക്കും.
എപ്പോഴും ഉറങ്ങുന്ന സ്വഭാവമുള്ള ഗര്‍ഭിണി മടിയഌം മൂര്‍ഖഌം അല്‌പാഗ്നിയുള്ളതുമായ സന്താനത്തെ പ്രസവിക്കും.
എപ്പോഴും മദ്യം കുടിക്കുന്ന ഗര്‍ഭിണിക്ക്‌ എപ്പോഴും ദാഹം കൂടുതലുള്ളതും ധാരണാശക്തിയില്ലാത്തതും ചിത്ത
സ്ഥിരതയില്ലാത്തതുമായ സന്താനം ഉണ്ടാകും. ഗര്‍ഭിണി ഉടുമ്പിന്റെ മാംസം തിന്നാല്‍ കുട്ടിക്ക്‌ ശര്‍ക്കരാശ്‌മരിയോ
ശനൈര്‍മ്മേഹമോ ഉണ്ടാകും. ഗര്‍ഭിണി പന്നിമാംസം തിന്നാല്‍ കണ്ണ്‌ ചുവന്നതും ശരീരം തടിച്ചതും ഹിംസാ
ശീലമുള്ളതും പരുപരുത്ത രോമമുള്ളതുമായ കുട്ടിയെ പ്രസവിക്കും. ഗര്‍ഭിണി എപ്പോഴും മത്സ്യം തിന്നുന്നതായാല്‍
അവള്‍ പ്രസവിക്കുന്ന കുട്ടിയുടെ കണ്ണ്‌ എപ്പോഴും മിഴിച്ചുതന്നെയിരിക്കും. ഗര്‍ഭിണി മധുരം കൂടുതല്‍
ഉപയോഗിച്ചാല്‍ പ്രമേഹരോഗമാള്ളതോ മൂകനോ അതിസ്ഥൂലനോ ആയ സന്താനം ഉണ്ടാകും. ഗര്‍ഭിണി പുളി
കൂടുതലായുപയോഗിച്ചാല്‍ അവളുടെ കുട്ടിക്ക്‌ രക്തപിത്തമോ ത്വഗ്‌ രോഗമോ നേത്രരോഗമോ ഉണ്ടാകും. ഉപ്പ്‌
കൂടുതലുപയോഗിക്കുന്നവളുടെ കുട്ടിക്ക്‌ ജരാനരയും കഷണ്ടിയും ക്ഷണത്തില്‍ ഉണ്ടാകും. എരിവ്‌
കൂടുതലായുപയോഗിക്കുന്നവള്‍ക്ക്‌ ദുര്‍ബലനോ അല്‌പവീര്യമുള്ളവനോ സന്താനമുണ്ടാകാത്തതോ ആയ കുട്ടി ജനിക്കും.
കയ്‌പുരസം കൂടുതലായുപയോഗിക്കുന്നവള്‍ക്ക്‌ ധാതുശോഷിയും ദുര്‍ബലനോ കൃശനോ ആയ സന്താനമുണ്ടാകും.
ചവര്‍പ്പ്‌ രസം കൂടുതലായുപയോഗിക്കുന്നവള്‍ക്ക്‌ ശ്യാമളവര്‍ണ്ണമുള്ളതോ ആനാഹരോഗമോ ഉദാവര്‍ത്തരോഗമുള്ളതോ ആയ
കുട്ടി ജനിക്കും. ഏതേത്‌ ദ്രവ്യം ഉപയോഗിച്ചാല്‍ ഏതേത്‌ രോഗം ഉണ്ടാകുമെന്ന്‌ പറയപ്പെടുന്നുവോ അതാത്‌
ദ്രവ്യം ഗര്‍ഭിണി ഉപയോഗിച്ചാല്‍ അതാതിന്നഌസരിച്ച രോഗം ശിശുവിന്നുണ്ടാകുന്നതായിരിക്കും. മാതൃജന്യമായ
അപചാരംകൊണ്ട്‌ സന്താനത്തിന്‌ ഹാനിയുണ്ടാകുമെന്ന്‌ പറഞ്ഞതുപോലെതന്നെ പിതൃജന്യമായ അപചാരംകൊണ്ട്‌
ശുക്ലദോഷം നിമിത്തമായി സന്താനത്തിന്‌ ഹാനിയുണ്ടാകുന്നതാണ്‌. ഇപ്രകാരം ഗര്‍ഭോപഘാതകരമായ ഭാവങ്ങളെ
വിവരിക്കപ്പെട്ടു.
          തസ്‌മാദഹിതാനാഹാര വിഹാരാന്‍ പ്രജാസമ്പതമിച്ഛ
          ന്തി വിശേഷേണ വര്‍ജ്ജയേല്‍ സധ്വോചാരാ ചാത്മാനാ
          മുപചരേദ്ധിതാഭ്യാമാഹാരവിഹാരാഭ്യാമിതി.   31
അതുകൊണ്ട്‌ നല്ല സന്താനം വേണമെന്നാഗ്രഹിക്കുന്ന സ്‌ത്രീ വിശേഷിച്ചും അഹിതമായ ആഹാര വിഹാരങ്ങളെ വര്‍ജ്ജിക്കണം.
സദാചാരിണിയായവള്‍ ഹിതകരമായ ആഹാരവിഹാരങ്ങള്‍കൊണ്ട്‌ സ്വയം പരിപാലിക്കണം. (പുരുഷഌം ഇതുപോലെതന്നെ
ഹിതകരമായ ആഹാരവിഹാരങ്ങള്‍കൊണ്ട്‌ ബീജശുദ്ധി ഉണ്ടാക്കേണ്ടതാണ്‌.) ഗര്‍ഭിണിക്ക്‌ ഹിതകരമായ ആഹാരവിഹാരങ്ങളെ
സുശ്രുതം ശാരീരം 10-ാം അദ്ധ്യായത്തില്‍ വിവരിച്ചിട്ടുണ്ട്‌.
          വ്യാധീംശ്ചാസ്യാ മൃദുമധുരശിശിര സുഖസുകുമാര പ്രാ
          യൈരൗഷധാഹാരോപചാരൈരുപചരേല്‍. ന ചാസ്യാ വ
          മനവീരേചനശിരോവിരേചനാനി പ്രയോജയേല്‍. ന രക്‌
          തമവസേചയേല്‍, സര്‍വ്വകാലഞ്ച നാസ്ഥാപനമഌവാസ
          നം വാ കുര്യാദന്യത്രാത്യയികാദ്‌ വ്യാധേഃ. അഷ്‌ടമം
          മാസമുപാദായവമനാദി സാധ്യേഷു പുനര്‍വികാരേഷ്വാ
          ത്യയികേഷു മൃദുഭിര്‍വമനാദിഭിഃ തദഌകാരിഭിര്‍വോപ
          ചാരഃ സ്യാല്‍ പൂര്‍ണ്ണമിവ തൈലപാത്രമസംക്ഷോഭയിയ്വാ
          ന്തര്‍വത്‌നി ഭവത്യുപചര്യാ.                       32
ഗര്‍ഭിണിക്ക്‌ രോഗമുണ്ടായാല്‍ മൃദുവീര്യ മധുര-ശീതള-സുഖകര-സുകുമാരപ്രായമായ ഔഷധാഹാര
വിഹാരങ്ങള്‍കൊണ്ടുപചരിക്കണം. ഗര്‍ഭിണിക്ക്‌ വമനം. വിരേചനം ശിരോവിരേചനം ഇവ പ്രയോഗിക്കരുത്‌
രക്തമോക്ഷണം ചെയ്യരുത്‌. ആപല്‍ക്കരമായ രോഗങ്ങളുണ്ടെങ്കിലല്ലാതെ ഒരുക്കലും കഷായവസ്‌തിയും സ്‌നേഹവസ്‌തിയും
ചെയ്യരുത്‌. എട്ടാം മാസത്തിഌശേഷം വമന വിരേചനംകൊണ്ട്‌ സാധിക്കേണ്ടതായ കഠിനരോഗങ്ങളെന്തെങ്കിലുമുണ്ടായാല്‍
മൃദുവായ വമനവിരേചനമോ അഥവാ തദര്‍ത്ഥികാരി ചികിത്സയോ ചെയ്യണം. വിരേചനത്തിന്‌ ഗുദത്തില്‍ ഫലവര്‍ത്തി
വെക്കുകയും വമനത്തിന്‌ കവിള്‍ക്രിയ ചെയ്യുന്നതും തഥര്‍ത്ഥകാരിയാകുന്നു. തൈലം നിറച്ച പാത്രം കൈവശം
വെച്ചാല്‍ ഇളകിയാല്‍ തൈലം പുറത്തേക്ക്‌ പോകുന്നതുപോലെ ഗര്‍ഭിണിയെ ചികിത്സിക്കുമ്പോള്‍ അപാകത സംഭവിച്ചാല്‍
ഗര്‍ഭപാതനത്തിനിടയാകും.
          സാചേദപചാരാദ്‌ ദ്വയോ സ്‌ത്രീഷു വാ മാസേഷു പു
          രുഷം പശ്യേന്നാസ്യാ ഗര്‍ഭം സ്ഥാസ്യതീതി വിദ്യാല്‍.
          അജാതസാരാഹി തസ്‌മിന്‍ കാലേ ഭവന്തി ഗര്‍ഭേ.       33
അപത്ഥ്യ ശീലംകൊണ്ട്‌ ഗര്‍ഭിണിക്ക്‌ രണ്ടാമത്തേയോ മൂന്നാമത്തേയോ മാസത്തില്‍ രജഃ സ്രാവമുണ്ടാകുകയാണെങ്കില്‍ ആ
ഗര്‍ഭം നില്‍ക്കുന്നതല്ലെന്നറിയണം. കാരണം ആ കാലങ്ങളില്‍ ഗര്‍ഭം സാരവത്തായിത്തീരുന്നതല്ല.
          സാചേച്ചതുഷ്‌പ്രഭൃതിഷു മാസേഷു ക്രാധശോകാസൂ
          യേര്‍പ്യാ ഭയത്രാസ - വ്യവായ വ്യായാമ - സംക്ഷോഭ സ
          ന്ധാരണ വിഷമാശന ശയനസ്ഥാനക്ഷുല്‍ പിപാസാദ്യ
          തിയോഗാ കരാഹാരാദ്വാ പുഷ്‌പം പശ്യേല്‍ തസ്യാ ഗര്‍
          ഭസ്ഥാപന വിധിമുപദേക്ഷ്യാമഃ. പുഷ്‌ദര്‍ശനാദേനൈ
          വാം ബ്രൂയാച്ഛയധം താവന്‍മൃദു സുഖശിശിരാസ്‌ത
          രണാസ്‌തീര്‍ണ്ണ മീഷദവനത ശിരസ്‌കം പ്രതിപദ്യസ്യേ
          തി. തതോ യഷ്‌ടീമധുക സര്‍പ്പിഭ്യാം പരമശിശിരവാ
          രിണീ സംസ്ഥിതാഭ്യാം പിചുമാപ്ലാവ്യോപസ്ഥ സമീ
          പേ സ്ഥാപയേല്‍. തസ്യാസ്‌തയാ ശതധൗത സഹസ്ര
          ധൗതാഭ്യാം സര്‍പ്പിര്‍ഭ്യാം അധോ നാഭേഃ പ്രദിഹ്യാല്‍, സ
          ര്‍വ്വതശ്ച ഗവ്യേനചേനാം പയസാ സുശീതേന മധുകാം
          ബുനാ വാ ന്യഗ്രാധാദി കഷായേണ വാ പരീഷേചായേ
          ദധോ നാഭേഃ. ഉദകം വാ സുശീതമവഗാഹയേല്‍. ക്ഷീ
          രിണാം കഷായദ്രുമാണാഞ്ച സ്വമസ പരിപീതാനി ചേ
          ലാനി ഗ്രാഹയേല്‍. ന്യഗ്രാധാദിസീദ്ധയോര്‍ വാ ക്ഷീ
          രസര്‍പ്പിഷോഃ പിചും ഗ്രാഹയേല്‍ അതശ്ചൈ വരക്ഷമാ
          ത്രം പ്രാശയേല്‍, പ്രാശയേദ്വാ കേവലഞ്ച ക്ഷീരസര്‍പ്പിഃ
          പത്മോല്‍പലതമുദകിഞ്‌ജല്‍കാംശ്ച അസ്യൈ സമധു
          ശര്‍ക്കരാന്‍ ലേഹാര്‍ത്ഥം ദദ്യാല്‍ ശൃംഗാടക പുഷ്‌കരബീ
          ജ കശേരുകാന്‍ ഭക്ഷണാര്‍ത്ഥം. ഗന്ധപ്രിയംഗസീതോ
          ല്‍പല ശാലൂകോദുംബരശലാടുന്യഗ്രാഘ ശുംഗാനി വാ
          പായയോദോമാജേന പയസാ. പയസാ ചൈനാം ബലാതി
          ബലാശാലിഷഷ്‌ടികേക്ഷുമൂല - കാകോളി ശൃതേന സമ
          ധുശക്കാം രക്തശാലീനാമോദനം മൃദുസുരഭിശീതം ഭോ
          ജയേല്‍ ലാവകപിഞ്‌ജലകുരംഗശംബരശശഹരിണൈണകാ
          ലപുച്ഛകരസേന വാ ഘൃത സംസ്‌കൃതേന സുഖശി
          ശിരോപവാതദേശാഭ്യാം ഭോജയേല്‍. തഥാ ക്രാധശോകാ
          യാസേവ്യവായ വ്യായാമതശ്ചാഭിരക്ഷേല്‍. സൗമ്യാഭിശ്‌
          ചൈനാം കഥാഭിര്‍മനോഌകൂലാഭിഃ ഉപാസീത. തഥാ
          സ്യ ഗര്‍ഭസ്‌തിഷ്‌ഠന്തി.                          34
ഗര്‍ഭിണി നാലാമത്തെ മാസം മുതല്‍ ക്രാധം, ദുഃഖം, അസൂയ, ഈര്‍ഷ്യ, ഭയം, പേടി, മൈഥുനം,
വ്യായാമം, ശരീരക്ഷോഭം, മല-മൂത്രാദി വേഗധാരണം, വിഷമശയനം, വിഷമരൂപത്തില്‍ നില്‍ക്കുക.
വിഷമരൂപത്തില്‍ ഇരിക്കുക, അതിയായി വിശപ്പ്‌ സഹിക്കുക എന്നിവ നിമിത്തമായോ അതിതീക്ഷ്‌ണ - അത്യുഷ്‌ണ
നിന്ദതാഹാരാദികള്‍ നിമിത്തമായോ രജഃസ്രാവം കാണുന്നതായിരിക്കും. അങ്ങിനെയുള്ള ഗര്‍ഭിണിയുടെ ഗര്‍ഭസ്ഥാപന
വിധി ഉപദേശിച്ചുതരാം. രജഃസ്രാവം കണ്ടാല്‍ അവളോട്‌ മൃദുത്വമുള്ളതും സുഖകരമായിട്ടുള്ളതും ശീതളവുമായ
വിരിപ്പില്‍ തല അല്‌പം താഴ്‌ത്തി കാല്‍ അല്‌പം ഉയര്‍ത്തി കിടക്കാന്‍ പറയണം. ഇരട്ടിമധുര ചൂര്‍ണ്ണവും നെയ്യും
ഏറ്റവും തണുത്ത വെള്ളത്തില്‍ ചേര്‍ത്തു അതില്‍ തുണി മുക്കി അവളുടെ യോനിയില്‍ വെക്കണം. നാല്‌പാമരവെണ്ണ
നാഭിക്ക്‌ കാഴം മുഴുവഌമായി നല്ലവണ്ണം പുരട്ടണം. തണുത്ത പാല്‍കൊണ്ടോ ഇരട്ടി മധുരകഷായംകൊണ്ടോ ന്യ
ഗ്രാധാദി ഗണകഷായം കൊണ്ടോ നാഭിക്കു താഴെ ധാരചെയ്യണം. അഥവാ തണുത്ത വെള്ളത്തില്‍ മുക്കിയിരുത്തുകയോ
വേണം. നാല്‌പാമരത്തിന്റേയോ ചവര്‍പ്പ്‌ രസമുള്ള വൃക്ഷത്തിന്റേയോ സ്വരസത്തില്‍ തുണി മുക്കി യോനിയില്‍ ധരിക്കണം.
അഥവാ ന്യഗ്രാധാദി ഗുണകഷായം ചേര്‍ത്തു കാച്ചിയ പാലോ നെയ്യോ മുക്കിയ തുണി (പിചു) യോനിയില്‍
ധരിക്കണം. അഥവാ ഇതില്‍നിന്ന്‌ മൂന്ന്‌ കഴഞ്ച്‌ സേവിക്കുകയോ കേവലം ക്ഷീരസര്‍പ്പിസ്സ്‌ സേവിക്കുകയോ ചെയ്യണം.
വെള്ളത്താമര, നീലത്താമര, ചെന്താമര ഇവയുടെ അല്ലി തേഌം പഞ്ചസാരയും ചേര്‍ത്തു ലേഹാര്‍ത്ഥം കൊടുക്കണം.
ശൃംഗാടകം, താമരക്കുരു, കയിമുത്തങ്ങ ഇവ തിന്നാന്‍ കൊടുക്കണം. ഞാവല്‍പ്പൂവ്‌, നീലത്താമരക്കിഴങ്ങ്‌, അത്തിക്കായ,
ആലിന്‍മൊട്ട്‌ ഇവ ആട്ടിന്‍പാലില്‍ പാല്‍ക്കഷായമുണ്ടാക്കി കുടിക്കാന്‍ കൊടുക്കണം. കുറുന്തോട്ടിവേര്‌,
ആനക്കുറുന്തോട്ടിവേര്‌, ചെന്നെല്ലിന്‍വേര്‌, നവരവേര്‌, കരിമ്പിന്‍വേര്‌, കാകോളി ഇവയിട്ടു കാച്ചിയ പാലില്‍
ചെന്നെല്ലരിയിട്ടു ചോറുണ്ടാക്കി തേഌം പഞ്ചസാരയും ചേര്‍ത്തു കൊടുക്കണം. ഈ ചോറു നല്ലവണ്ണം വേവിച്ചും ഗന്ധ
ദ്രവ്യം ചേര്‍ത്തും തണുപ്പിച്ചും കൊടുക്കണം. അഥവാ ലാവപ്പക്ഷി, തിത്തിരപ്പക്ഷി, കുരംഗമാന്‍, ശംബരമാന്‍, മുയല്‍,
ഹരിണം, ഏണം, കാലപുച്ഛകം (ഇവ മൂന്നും മാന്‍ തന്നെയാകുന്നു.) ഇവയുടെ മാസരസത്തില്‍ നെയ്യ്‌ ചേര്‍ത്തു അതും
കൂട്ടി ചെന്നല്ലരിച്ചോറ്‌ സുഖപ്രദവും ശീതളവും നല്ല കാറ്റുള്ളതുമായ സ്ഥലത്തിരുന്നു രക്തസ്രാവമുള്ള ഗര്‍ഭിണി
ഉണ്ണണം. അതുപോലെതന്നെ ക്രാധം, ശോകം, ശരീരായാസം, മൈഥുനം, വ്യായാമം ഇവയില്‍നിന്ന്‌
രക്ഷിക്കുകയും വേണം. സൗമ്യമായിട്ടുള്ളതും മനോഌകൂലമായിട്ടുള്ളതുമായ കഥകള്‍കൊണ്ട്‌ അവളുടെ മനസ്സിനെ
രക്ഷിക്കണം. ഈ വിധത്തിലെല്ലാം ചെയ്‌താല്‍ അവളുടെ ഗര്‍ഭം പതിച്ചുപോകാതെ നില്‍ക്കുന്നതായിരിക്കം.
          തസ്യാഃ പുനരാമാന്വയാല്‍ പുഷ്‌പദര്‍ശനം സ്യാല്‍ പ്രാ
          യസ്‌തസ്യസ്‌തദ്‌ ഗര്‍ഭബോധകം ഭവതി വിരുദ്ധാപക്രമ
          ത്വാല്‍ തയോഃ.                            35
ഗര്‍ഭിണിക്ക്‌ നാലാമത്തെ മാസംമുതല്‍ ആമദോഷജന്യമായ കാരണം നിമിത്തം രക്തസ്രാവമുണ്ടാകുകയാണെങ്കില്‍
മിക്കവാറും ആ രക്തസ്രാവം ഗര്‍ഭത്തെ നശിപ്പിക്കുന്നതായിരിക്കും. കാരണം ആമദോഷ ചികിത്സയും ഗര്‍ഭസ്ഥാപന
ചികിത്സയും പരസ്‌പരം വിരുദ്ധമാകുന്നു. അതായത്‌ ആമദോഷത്തിന്‌ ഉഷ്‌ണതീക്ഷ്‌ണാദി ചികിത്സ ചെയ്യണം. എന്നാല്‍
ഈ ചികില്‍സ രക്തസ്രാവത്തെ വര്‍ദ്ധിപ്പിക്കുകയും ഗര്‍ഭപാതനമുണ്ടാക്കുകയും ചെയ്യും. ഗര്‍ഭസ്ഥാപനത്തിഌവേണ്ടി ശീത
മൃദു ആദി ചികില്‍സ ചെയ്യുമ്പോള്‍ ആമദോഷം വര്‍ദ്ധിക്കുകയും രക്തസ്രാവം വര്‍ദ്ധിക്കുകയും തന്നിമിത്തം
ഗര്‍ഭപാതനമുണ്ടാകുകയും ചെയ്യും.
          യസ്യാഃ പുനരുഷ്‌ണതീക്ഷ്‌ണോപയോഗാദ്‌ ഗര്‍ഭിണ്യാ മ
          ഹതി സംജാതസാരേ ഗര്‍ഭോ പുഷ്‌പദര്‍ശനം സ്യാദന്യോ
          വായോനിസ്രാവഃ, വൃദ്ധിം ന പ്രാപ്‌നോതി നിഃ സ്രു
          തത്വാല്‍. സ കാലാന്തരമവതിഷ്‌ഠതേതിമാത്രം, തമു
          പവിഷ്‌ടകമിത്യാചക്ഷതേ കേചില്‍.                  36
ഗര്‍ഭം വളര്‍ന്നു വലുതായാല്‍ ഗര്‍ഭിണിയുടെ ഉഷ്‌ണതീക്ഷ്‌ണാദി ദ്രവ്യങ്ങളുടെ ഉപയോഗം കൊണ്ട്‌ രക്തസ്രാവമോ
മറ്റ്‌ വിധത്തിലുള്ള യോനി സ്രാവമോ ഉണ്ടായാല്‍ അവളുടെ ഗര്‍ഭം പിന്നെ വളരുന്നതല്ല. അങ്ങിനെയുള്ള സ്രാവം
നിമിത്തം ഗര്‍ഭം വേണ്ടതുപോലെ വളരായ്‌കയാല്‍ അഥവാ ശോഷിക്കുകയാല്‍ യഥാസമയം പ്രസവിക്കാതെ
ഗര്‍ഭാശയത്തില്‍തന്നെ നില്‍ക്കുന്നതായിരിക്കും. കാലാന്തരത്തില്‍ ഗര്‍ഭം പുഷിടിപ്പെടുകയും പ്രസവിക്കുകയും ചെയ്യും.
ഇതിന്‌ ചില ആചാര്യന്മാര്‍ ഉപവിഷ്‌ടഗര്‍ഭം എന്ന്‌ പറയുന്നു.
          ഉപവാസവ്രതകര്‍മ്മപരായോഃ പുനഃ കദാഹാരായാഃ സ്‌നേ
          ഹദ്വേഷിണാന്യാസേവമായാ ഗര്‍ഭോ വൃദ്ധീംനാപ്‌നോ
          തി പരിശുഷ്‌കത്വാല്‍, സ ചാപി കാലാന്തരമവതിഷ്‌ഠ
          തേതിമാത്രമസ്‌പന്ദനശ്ച ഭവതി, തന്തു നാഗോദരമി
          ത്യാചക്ഷതേ.                                37
ഉപവാസ വ്രതകര്‍മ്മങ്ങള്‍ തുടര്‍ന്നു ശീലിക്കുകയും രൂക്ഷോഷ്‌ണാദി കല്‍സിതാഹാരം ശീലിക്കുകയും ഘൃതതൈലാദികള്‍
ഉപയോഗിക്കാതിരിക്കുകയും വാതം കോപിക്കുന്ന ആഹാരം ശീലിക്കുകയും ചെയ്യുന്ന ഗര്‍ഭിണിയുടെ ഗര്‍ഭം
വളരുന്നതല്ല. കാരണം ഗര്‍ഭിണിയുടെ ധാതുശോഷം നിമിത്തം ഗര്‍ഭം ശുഷ്‌കിക്കുന്നതുകൊണ്ട്‌ ആ ഗര്‍ഭവും
പ്രസവിക്കേണ്ട സമയത്ത്‌ പ്രസവിക്കാതെ ഗര്‍ഭാശയത്തില്‍ തന്നെ അധികകാലം നില്‍ക്കുന്നതായിരിക്കും. ഇതില്‍ സ്‌പന്ദനം
കൂടുതലായുണ്ടാകും. അതിനെ നാഗോദരം എന്ന്‌ പറയുന്നു.
          നാര്യോസ്‌തയോരുഭയോരചി ദ്വിചികില്‍സിത വിശേഷ
          മുപദേക്ഷ്യാമഃ. ഭൗതിക ജീവനീയ ബൃംഹണീയ മധുര
          വാതകഹര സിദ്ധാനാം സര്‍പ്പിഷാമുപയോഗഃ. നാഗോദ
          രേ തു യോനി വ്യാപന്നിര്‍ദ്ദിഷ്‌ടം പയസാമാമ ഗര്‍ഭാ
          ണാം ഗര്‍ഭവൃദ്ധികരാണാഞ്ച സംഭോജനമേതൈരേവ സി
          ദ്ധൈശ്ച ഘൃതാദിഭിഃ സുബുഭുക്ഷായാം. അഭീക്ഷ്‌
          ണം യാനവാഹനാപ മാര്‍ജ്ജനാവ ജൃംഭണൈരുപപാദന
          മിതി.                                   38
ഉപവിഷ്‌ടകത്തിഌം നാഗോദരത്തിഌം ഉള്ള ചികിത്സ ഉപദേശിച്ചുതരാം. ഭൗതികം അതായത്‌
ഭൂതോന്‍മാദാപസ്‌മാര ശമനായ വതാഗുഗുല്യാദി ദ്രവ്യങ്ങള്‍ ജീവനീയഗണം, ബൃംഹണീയഗണം, മധുരഗണം,
വാതഹരൗഷധങ്ങള്‍ ഇവ ചേര്‍ത്തുകാച്ചിയ നെയ്യ്‌ ഉപയോഗിക്കണം. നാഗോദരത്തിലാകട്ടെ യോനിവ്യാപത്തില്‍ നിര്‍ദ്ദേശിച്ച
പാലും ആമ ഗര്‍ഭത്തിന്‌ പറഞ്ഞ ഔഷധങ്ങളും മറ്റ്‌ ഗര്‍ഭവൃദ്ധികരമായ പ്രയോഗങ്ങളും ശീലിക്കണം. നല്ല
വിശപ്പുണ്ടെങ്കില്‍ ഈ പറഞ്ഞ ഔഷധങ്ങള്‍ ചേര്‍ത്തുകാച്ചിയ നെയ്യ്‌ ചേര്‍ത്തു ആഹാരം കഴിക്കുകയും വേണം. നിരന്തരം
വാഹനം, കുതിര, ഒട്ടകം മുതലായവയില്‍ കയറിയുള്ള സവാരിയും സ്‌താനാഭ്യംഗാദി അവ മാര്‍ജ്ജനവും
പ്രിയാശ്വാസ വചനാദി അവജൃംഭണവും ശീലിക്കണം.
          യസ്യാഃ പുനരുദാവര്‍ത്ത നിബന്ധഃ സ്യദഷ്‌ടമേ മാ
          സേ ന ചാഌവാസന സാധ്യം മന്യതേ, മതസ്‌തസ്യാസ്‌
          തദ്വികാര പ്രശമനമുപകല്‍പേയേന്നിരൂഹം, ഉദാവര്‍ത്തോ
          ഹ്യുപേക്ഷ്യോ ഗര്‍ഭം സ ഗര്‍ഭാം ഗര്‍ഭിണീം വാ നിപാ
          തയേല്‍.                                  39
ഗര്‍ഭിണിക്ക്‌ എട്ടാമത്തെ മാസത്തില്‍ ഉദാവര്‍ത്തരോഗമുണ്ടായിട്ട്‌ മലബന്ധമുണ്ടാകുകയാണെങ്കില്‍ അത്‌
സ്‌നേഹവസ്‌തികൊണ്ട്‌ ശമിക്കുകയില്ലെന്ന്‌ മനസ്സിലായാല്‍ അവിടെ കഷായവസ്‌തി ചെയ്യണം. കാരണം അവിടെ
ഉദാവര്‍ത്തത്തിന്‌ ചികിത്സ ചെയ്‌തില്ലെങ്കില്‍ ആ ഉദാവര്‍ത്തം പെട്ടെന്ന്‌ ഗര്‍ഭത്തേയും ഗര്‍ഭിണിയേയും കൂടിയോ അഥവാ
ഗര്‍ഭത്തേയോ നശിപ്പിക്കുന്നതായിരിക്കും.
          തത്ര വീരണ - ശാലി - ഷഷ്‌ഠിക - കുശ - കാശേക്ഷു ബാ
          ലികാ - വേതസ പരിവ്യാധ മൂലാനാം ഭൂതികാനന്താ കാ
          ശ്‌മര്യ പരൂഷക മധുക മൃദ്വീകാനാഞ്ച പയസാര്‍ദ്ധോ
          ദകേന ഉദ്‌ഗമയ്യ രസം പിയാല വിഭീതകമജ്ജ തിലകല്‍
          ക്കം സംപ്രയുക്തം ഈഷ്‌ണല്ലവണം അനത്യുഷ്‌ണാഞ്ച നി
          രൂഹം ദദ്യാല്‍, വ്യപഗത നിബന്ധാഞ്ചൈനാം സുഖസ
          ലീല പരിഷിക്താംഗീം സ്ഥൈര്യകരമവിദാഹിന മാ
          ഹാരം ഭുക്തവതീം സായം മധുരകസിദ്ധേന തൈലേ
          നാഌവാസയേല്‍, ന്യുബ്‌ജാന്ത്വേനാമസ്ഥോപനാഌവാ
          സനാഭ്യാമുപചരേല്‍.                             40
ഉദാവര്‍ത്തനാശകനിരൂഹം - രാമച്ചം, ചെന്നെല്ലിന്‍ വേര്‌, വരിനെല്ലിന്‍വേര്‌, കുശവേര്‌, കാശ - ഇക്ഷുബാലിക
(ഇക്ഷുഭേദം), വഞ്ഞിവേര്‌, ആറ്റ്‌ വഞ്ഞിവേര്‌, പൂതണക്ക്‌, കൊടുത്തൂവവേര്‌, കമുദിന്‍ വേര്‌, ചിറ്റീന്തല്‍,
ഇരട്ടിമധുരം, മുന്തിരിങ്ങ ഇവയെല്ലാംകൂടി പകുതി വെള്ളം ചേര്‍ത്ത പാലില്‍ കഷായം വെച്ചെടുത്തു അതില്‍ മുരള്‍
മരക്കായയുടെ മജ്ജയും എള്ളും അരച്ചു ചേര്‍ത്തു അല്‌പം ഉപ്പും ചേര്‍ത്തു ചെറുചൂടില്‍ വസ്‌തി ചെയ്യണം. ഈ
വസ്‌തികൊണ്ട്‌ അവളുടെ മലബന്ധം മാറിയാല്‍ ചൂടിവെള്ളത്തില്‍ കുളിപ്പിച്ചു ഗര്‍ഭസ്ഥാപനകരവും വിദാഹത്തെ
ഉണ്ടാകാത്തതുമായ ആഹാരം കൊടുത്തു വൈകുന്നേരം ഇരട്ടിമധുരം ഇട്ടു കാച്ചിയ തൈലംകൊണ്ട്‌ സ്‌നേഹവസ്‌തി
ചെയ്യണം. അധോമുഖിയായി കിടക്കുന്നവളെ സ്‌നേഹവസ്‌തികൊണ്ടും കഷായവസ്‌തികൊണ്ടും ഉപചരിക്കണം.
 
===============================================================================
      ശ്ലേശ്ലാാകകങ്ങങ്ങള്‍ള്‍ ::          |          ബ1ബബ2ബ0 | ബ2ബ1ബബ4ബ0 | ബ4ബ1ബബ6ബ0 | ബ6ബ1ബബ8ബ0 | ബ8ബ1ബബ9ബ5 |
