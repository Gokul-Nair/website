                                                  അദ്ധ്യായം - 1
                                                          
                                          കകതതിിധധാാപപുുരരുുഷഷീീയയംം ശശാാരരീീരരംം
                                                          
ധശാമഴല/മെൃലലൃമ.ഷുഴപ                             ധശാമഴല/വെീാല2.ഴശളപ
                                                          
=============================================================================
               ശ്ലേശ്ലാാകകങ്ങങ്ങള്‍ള്‍ :: ||  ബ1ബബ2ബ0  |  ബ2ബ1ബബ4ബ0  |  ബ4ബ1ബബ6ബ0  |  ബ6ബ1ബബ8ബ0  |
                
                        || ബ8ബ1ബബ1ബ0ബ0 | ബ1ബ0ബ1ബബ1ബ2ബ0 | ബ1ബ2ബ1ബബ1ബ4ബ0 | ബ1ബ4ബ1ബബ1ബ6ബ0 |
===============================================================================
          അഥാതഃ കതിധാ പുരുഷീയം ശാരീരം വ്യാഖ്യാസ്യാമഃ. 1
          ഇഹിത സ്‌മാഹ ഭഗവാമാത്രയഃ
ഇപ്പോള്‍ സൂത്ര-നിദാന-വിമാനസ്ഥാനാനന്തരം ഇവിടെ ശാരീരസ്ഥാനത്തെ ആരംഭിക്കുകയാകുന്നു. ഈ ശാരീരസ്ഥാനത്തിലെ
ഒന്നാമത്തെ അദ്ധ്യായമായ കതിധാ പുരുഷീയം ശാരീരം എന്ന അദ്ധ്യായത്തെ ആത്രയ ഭഗവാന്‍ ഉപദേശിച്ചതുപ്രകാരം
തന്നെ അഗ്നിവേശ മഹര്‍ഷി വിവരിക്കുന്നു.
          കതിധാ പുരുഷോ ധീമന്‍ ധാതുഭോദന ഭിദ്യതേ
          പുരുഷഃ കാരണം കസ്‌മാല്‍ പ്രഭവഃ പുരുഷസ്യ കഃ      2
          കിമജ്ഞാനജ്ഞഃ സ നിത്യഃ കിം കിമനിത്യോ നിദര്‍ശിതഃ   3
          പ്രകൃതിഃ കാ വികാരാഃ കേ കിം ലീംഗം പുരുഷസ്യ ച
അഗ്നിവേശന്‍ ആത്രയ ഭഗവാനോട്‌ ചോദിച്ചു അല്ലയോ ബുദ്ധിമാനായിരിക്കുന്ന ഗുരുനാഥ! ധാതുഭേദം കൊണ്ട്‌
പുരുഷന്‍ എത്രവിധത്തിലാകുന്നു. പുരുഷന്‍ ഈ സംസാരത്തില്‍ എന്തു കാരണംകൊണ്ട്‌ പ്രധാനാകുന്നു. പുരുഷന്റെ
ഉല്‌പത്തിസാഥാനം അഥവാ ഉല്‌പത്തികാരണം ആരാകുന്നു. ആ പുരുഷന്‍ എന്തുകൊണ്ട്‌ ജ്ഞാനരഹിതന്‍ അഥവാ ജ്ഞാനി
ആകുന്നു. അവന്‍ നിത്യഌം അഥവാ അനിത്യഌം ആണെന്ന്‌ എന്തുകൊണ്ട്‌ പറയുന്നു. പ്രകൃതി എന്താകുന്നു. വികാരം
ആരുടേതാകുന്നു. പുരുഷന്റെ ലക്ഷണം എന്താകുന്നു. (ഇപ്രകാരം പുരുഷഃ കതിധാ=പുരുഷന്‍ എത്ര പ്രകാരത്തിലുണ്ട്‌
എന്ന്‌ തുടങ്ങി 23 ചോദ്യങ്ങള്‍ പുരുഷനെ സംബന്ധിച്ച്‌ അഗ്നിവേശന്‍ ആത്രയ ഭഗവാനോട്‌ ചോദിക്കുന്നുണ്ട്‌.)
          നിഷ്‌ക്രിയഞ്ച സ്വാതന്ത്രഞ്ച വശീനം സര്‍വ്വഗം വിഭും
          വദന്ത്യാത്മാനമാത്മജ്ഞാഃ ക്ഷേത്രജ്ഞം സാക്ഷിണം തഥാ
          നിഷ്‌ക്രിയസ്യ ക്രിയാ തസ്യ ഭഗവാന്‍ വിദ്യതേ കഥം
          സ്വാതന്ത്രശ്ചേദ നിഷ്‌ടാസു കഥം യോനിഷു ജായതേ  5
ആത്മജ്ഞാനികള്‍ ആത്മാവിനെ ക്രിയാരഹിതനെന്നും സ്വതന്ത്രനെന്നും എല്ലാ ഭൗതിക പദാര്‍ത്ഥങ്ങളേയും വശത്താക്കി
വെക്കുന്നവനെന്നും സര്‍വ്വഗാമിയെന്നും വിഭുവെന്നും ക്ഷേത്രജ്ഞനെന്നും സാക്ഷിയെന്നും പറയുന്നു. അല്ലയോ ഭഗവാനെ!
നിഷ്‌ക്രിയനായിരിക്കുന്ന ആത്മാവിന്റെ ക്രിയ എപ്രകാരമാകുന്നു. അവന്‍ സ്വതന്ത്രനാണെങ്കില്‍ അനിഷ്‌ടമായ
യോനിയില്‍ എങ്ങിനെ ജനിക്കുന്നു. (അതായത്‌ ആത്മാവ്‌ സ്വതന്ത്രനല്ലെ? അവനിഷ്‌ടമുള്ളതായ നല്ല യോനിയില്‍
ജനിച്ചുകൂടേ? എന്തിന്‌ കൃമികീടാദികളായും മറ്റ്‌ കഷ്‌ടപ്പെടുന്ന ജീവികളായും ജനിക്കുന്നു എന്ന്‌
താല്‌പര്യാര്‍ത്ഥം)
          വശീയദ്യസുഖൈഃ കസ്‌മാദ്‌ ഭാവൈരാക്രമ്യതേ ബലാല്‍
          സര്‍വ്വാഃ സര്‍വ്വഗതത്വാച്ച വേദനാഃ കിം ന വേത്തി സഃ    6
          ന പശ്യതി വിഭുഃ കസ്‌മാച്ഛൈല കുഡ്യതിരസ്‌കൃതം
ആത്മാവ്‌ സ്വന്തം അധീനത്തിലാണെങ്കില്‍ ദുഃഖകരമായ ഭാവങ്ങളേക്കൊണ്ട്‌ ബലാല്‍ എന്തുകൊണ്ട്‌ ആക്രമിക്കപ്പെടുന്നു?
ആത്മാവ്‌ സര്‍വ്വഗാമിയാണെങ്കില്‍ എല്ലാറ്റിഌം ഉണ്ടാകുന്ന എല്ലാവിധ വൈദനകളേയും എന്തുകൊണ്ട്‌ ഇഷ്‌ടപ്പെടുന്നില്ല?
ആത്മാവ്‌ വിഭു അതായത്‌ സര്‍വ്വവ്യാപിയാണെങ്കില്‍ പര്‍വ്വതത്തിലോ ചുമരിന്നപ്പുറത്തോ ഒളിഞ്ഞുകിടക്കുന്ന വസ്‌തുക്കളെ
എന്തുകൊണ്ട്‌ കാണുന്നില്ല.
          ക്ഷേത്രജ്ഞഃ ക്ഷേത്രമഥവാ കിം പൂര്‍വ്വമിതി സംശയഃ          7
          ജ്ഞേയാല്‍ ക്ഷേത്രാദ്‌ വിനാ പൂര്‍വ്വം ക്ഷേത്രജ്ഞോഹി ന യുജ്യതേ 8
          ക്ഷേത്രജ്ഞ യദി പൂര്‍വ്വം സ്യാല്‍ ക്ഷേത്രജ്ഞഃ സ്യാദശാസ്വതഃ
ക്ഷേത്രജ്ഞനാണോ ആദ്യം അഥവാ ക്ഷേത്രമാണോ ആദ്യം എന്ന സംശയം ജനിക്കുന്നു. കാരണം അറിയപ്പെടേണ്ടതായ ക്ഷേത്രത്തെ
കൂടാതെ ആദ്യം ക്ഷേത്രജ്ഞന്‍ ഉണ്ടാകുന്നു എന്നത്‌ യോജിക്കുന്നതല്ല, ഇനി ക്ഷേത്രം (ശരീരം) ആണ്‌ ആദ്യം എങ്കില്‍ ക്ഷേ
ത്രജ്ഞന്‍ (ആത്മാവ്‌) അശാശ്വതന്‍-അനിത്യന്‍ ആകുന്നു എന്ന്‌ എങ്ങിനെ വരും?  
          സാക്ഷീഭൂതശ്ച കസ്യായം കര്‍ത്താ ഹ്യന്യോ ന വിദ്യതേ  9
          സ്യാല്‍ കഥം വാ വികാരസ്യ വിശേഷോ വേദനാകൃതഃ
ആത്മാവല്ലാതെ മറ്റൊരു കര്‍ത്താവില്ലെങ്കില്‍ ഈ സാക്ഷി എന്ന്‌ പറയുന്നത്‌ ആരുടേതാകുന്നു. ആത്മാവ്‌
നിര്‍വ്വികാരനാണെങ്കില്‍ വേദനാജന്യമായ വിശേഷം അതായത്‌ സുഖ ദുഃഖാദി ഭേദങ്ങള്‍ എങ്ങിനെയുണ്ടാകുന്നു?
          അഥ ചാര്‍ത്തസ്യ ഭഗവം സ്‌തിസൃണാം കാം ചികില്‍സതി
          അതീതാം വേദനാം വൈദ്യോ വര്‍ത്തമാനം ഭവിഷ്യതീം   11
          ഭവിഷ്യന്ത്യാ അസംപ്രാപ്പ്‌തിരതീതായാ അനാഗമഃ
          സാംപ്രതിക്യാ അപിസ്ഥാനം നാസ്‌ത്യര്‍ത്തേഃ സംശയോഹ്യതഃ
അല്ലയോ ഭഗവാനെ! കഴിഞ്ഞുപോയതോ ഇപ്പോഴുള്ളതോ വരാനിരിക്കുന്നതോ ആയ മൂന്നുവിധ രോഗങ്ങളില്‍ വൈദ്യന്‍
രോഗിയുടെ ഏത്‌ രോഗത്തിന്നാണ്‌ ചികിത്സിക്കേണ്ടത്‌? വരാനിരിക്കുന്ന രോഗത്തിന്നാണ്‌ ചികിത്സിക്കേണ്ടതെങ്കില്‍ അത്‌
മടങ്ങി വരുന്നതല്ല. ഇപ്പോഴുള്ള രോഗത്തിനാണ്‌ ചികിത്സിക്കേണ്ടതെങ്കില്‍ അത്‌ സ്ഥിരമല്ല. കാരണം എല്ലാ ഭാവങ്ങളുടേയും
സ്വഭാവം എപ്പോഴും ഗമിച്ചുകൊണ്ടിരിക്കലാകുന്നു. അതുകൊണ്ട്‌ എത്‌ രോഗത്തിന്‌ ചികില്‍സിക്കണം എന്ന്‌ വൈദ്യന്‍
സംശയിക്കുന്നു.
          കാരണം വേദനാനാം കിം കിമധിഷ്‌ഠാന മുച്യതേ   12
          ക്വചൈതാ വേദനാഃ സര്‍വ്വാ നിവൃത്തിം യാന്ത്യാശേഷതഃ
വേദനകള്‍ക്ക്‌ കാരണം എന്ത്‌? വേദനകളുടെ അധിഷ്‌ഠാനം (ആശ്രയം) എന്ത്‌? ഈ വേദനകളെല്ലാം മുഴുവഌം
എവിടെ നിവൃത്തമായിത്തീരുന്നു.
          സര്‍വ്വവില്‍ സര്‍വ്വസന്യാസീ സര്‍വസംയോഗ നിഃ സൃതഃ  13
          ഏകഃ പ്രശാന്തോ ഭൂതാത്മാ കൈര്‍ലിഗൈരുപലഭ്യതേ
സര്‍വ്വജ്ഞഌം എല്ലാം ത്യജിച്ചവഌം സര്‍വ്വസംഗപരിത്യാഗിയും ഏകഌം പ്രശാന്തഌം ആയ ഭൂതാത്മാവെ എന്ത്‌
ലക്ഷണംകൊണ്ട്‌ അറിയാന്‍ കഴിയും? (അഗ്നിവേശന്‍ ചോദിച്ച 23-ചോദ്യങ്ങള്‍ ഇപ്രകാരമാകുന്നു.)
          ഇത്യഗ്നിവേശസ്യ വചഃ ശ്രുത്വാ മതിമതാം വരഃ    14
          സര്‍വം യഥാവല്‍ പ്രാവാച പ്രശാന്താത്മാ പുനര്‍വസുഃ
അഗ്നിവേശന്റെ ഇപ്രകാരമുള്ള വാക്ക്‌ കേട്ടിട്ട്‌ ബുദ്ധിമാന്മാരില്‍ ശ്രഷ്‌ഠഌം പ്രശാന്താത്മാവുമായ ഭഗവാന്‍
പുനര്‍വ്വസു എല്ലാം വേണ്ടതുപോലെ ഉപദേശിച്ചു കൊടുത്തു.
          ഖാദയശ്ചേതനാധാതു ഷഷ്‌ഠാസ്‌തു പുരുഷഃ സ്‌മൃതഃ
          ചേതനാധാതുരപ്യേകഃ സ്‌മൃതഃ പുരുഷ സംജ്ഞകഃ      15
          തതശ്ച ധാതുഭേദേന ചതുര്‍വിംശതികഃ സ്‌മൃതഃ
          മാനാദശേന്ദ്രിയാണ്യര്‍ത്ഥാഃ പ്രകൃതിശ്‌താഷ്‌ട ധാതുകീ
ധാതുഭേദംകൊണ്ട്‌ പുരുഷന്‍ എത്രവിധത്തിലാകുന്നു എന്ന അഗ്നിവേശന്റെ ആദ്യത്തെ ചോദ്യത്തിന്‌ ആത്രയ ഭഗവാന്‍
ഉത്തരം പറയുന്നു - ധാതുഭേദം കൊണ്ട്‌ പുരുഷന്‍ മൂന്ന്‌ വിധത്തിലാകുന്നു. ഇവിടെ ധാതു എന്ന്‌ പറഞ്ഞത്‌
രസരക്താജി ധാതുക്കളല്ല. ധരിക്കുന്നതുകൊണ്ട്‌ ധാതു എന്ന്‌ പറഞ്ഞതാകുന്നു. 1-ഷഡ്‌ധാതുപുരുഷന്‍, 2-ഏക
ധാതുപുരുഷന്‍, 3-ചതുര്‍വിംശതി ധാതുപുരുഷന്‍.
 
ഷഡ്‌ധാതുപുരുഷന്‍- ഭൂമി, ജലം, അഗ്നി, വായു, ആകാശം എന്നീ പഞ്ചമഹാഭൂതങ്ങളും ആറാമത്തേതായ ചേതനാ
ധാതുവും (ആത്മാവും) കൂടിച്ചേര്‍ന്നതിന്‌ പുരുഷന്മാര്‍ എന്ന്‌ പറയുന്നു. ആയുര്‍വ്വേദത്തിന്‌ ആധാരമായിരിക്കുന്നത്‌
ഈ പുരുഷനാണ്‌. സുശ്രുതം ശാരീരത്തില്‍ യതോ
ഭിഹിതം പഞ്ചമഹാഭൂത ശരീര സമവായഃ പുരുഷഃ ഇതി. സ ഏവ കര്‍മ്മപുരുഷഃ ചികിത്സാധികൃതഃ എന്ന്‌
പറഞ്ഞിട്ടുണ്ട്‌.
 
ഏകധാതു പുരുഷന്‍- കേവലം ചേതനാ ധാതുവിന്‌ മാത്രമായും പുരുഷന്‍ എന്ന്‌ പറയുന്നു. തത്ര സര്‍വ്വ ഏവാ
ചേതന ഏഷ വര്‍ഗ്ഗഃ, പുരുഷഃ പഞ്ചവിംശതി ഏവാ ചേതന ഏഷ വര്‍ഗ്ഗഃ. പുരുഷഃ പഞ്ചവിംശതി തമഃ കാര്‍യ്യകാരണ
സംയുക്തശ്ചേതയിതാ ഭവതി. (സു.ശാ.അ. 1) ഇവിടേയും കേവലം ചേതനാധാതുവിന്‌ മാത്രം പുരുഷന്‍ എന്ന്‌
പറയുന്നു. ഇതുപോലെ തന്നെ സാംഖ്യ ശാസ്‌ത്രത്തിലും പറയുന്നുണ്ട്‌. മൂലപ്രകൃതിര വികൃതിര്‍ മഹദാദ്യഃ
പ്രകൃതിവികൃതയഃ സപ്‌തഷോഡശകസ്‌തു വികാരോ മ പ്രകൃതിര്‍ ന വികൃതിഃ പുരുഷഃ ഇവിടേയും ചേതനാ
ധാതുവിന്‌ മാത്രം പുരുഷന്‍ എന്ന്‌ പറയുന്നു. കേവലം ചേതനാധാതുവാണ്‌ പുരുഷന്‍ എന്ന അഥികരണം
ചികില്‍സയില്‍ യോജിക്കുന്നതല്ല. അത്‌ വേദാന്ത ശാസ്‌ത്രത്തില്‍ യോജിക്കുന്നതാണ്‌. ഇവിടെ പ്രസംഗവശാല്‍ പറഞ്ഞു
എന്നേ മനസ്സിലാക്കേണ്ടതുള്ളു.
 
ചതുര്‍വിംശതിധാതു പുരുഷന്‍- ധാതുഭേദംകൊണ്ട്‌ 24-തത്വങ്ങള്‍ അടങ്ങിയതിഌം പുരുഷന്‍ എന്ന്‌ പറയുന്നു. ആ
24-തത്വങ്ങള്‍ അഥവാ ധാതുക്കള്‍ ഇപ്രകാരമാകുന്നു. അവ്യക്തം, മഹത്തത്വം, അഹങ്കാരം, മനസ്സ്‌ പഞ്ചജ്ഞാനേന്ദ്രിയം,
പഞ്ചകര്‍മ്മേന്ദ്രിയം, പഞ്ചതന്മാത്ര, പഞ്ചമഹാഭൂതം എന്നിവയാകുന്നു. ഇതുകളെ ഇവിടെ അടുത്തുതന്നെ വിശദമായി
പ്രതിപാദിക്കുന്നുണ്ട്‌.
 
മനസ്സ്‌ പത്തിന്ദ്രിയങ്ങളുടേയും ആകത്തുകയാകുന്നു. അവ്യക്തം, മഹത്തത്വം (ബുദ്ധി), അഹങ്കാരം, പഞ്ചതന്മാത്രകള്‍ എന്നീ
എട്ട്‌ ധാതുക്കള്‍ പ്രകൃതിയാകുന്നു. പഞ്ചജ്ഞാനേന്ദ്രിയം, പഞ്ചകര്‍മ്മേന്ദ്രിയം, പഞ്ചമഹാഭൂതം, മനസ്സ്‌ ഇവ പതിനാറ്‌
വികൃതിയും ആകുന്നു. ഈ പ്രകൃതിവികൃതികളെ സംബന്ധിച്ച്‌ പലവിധത്തിലുള്ള അഭിപ്രായങ്ങളും
പറഞ്ഞുകാണുന്നുണ്ട്‌. സാംഖ്യ ശാസ്‌ത്രത്തില്‍ മൂലപ്രകൃതിര വികൃതീര്‍മ്മഹദാദ്യാഃ പ്രകൃതിവികൃതയാ സപ്‌തശേഷാ
ഷോഡശ വികാരാഃ എന്ന്‌ പറയുന്നു. അതായത്‌ മൂലപ്രകൃതി (അവ്യക്തം) പ്രകൃതിയാണെന്നും അതില്‍നിന്നുണ്ടായ
ബുദ്ധി, അഹങ്കാരം പഞ്ചതന്മാത്രകള്‍ ഈ ഏഴ്‌ മൂലപ്രകൃതിയുടെ വികൃതിയാണെന്നും പതിനൊന്നിന്ദ്രിയങ്ങളും
മഹാഭൂതങ്ങളും കൂടി പതിനാറ്‌ തത്വങ്ങള്‍ മേല്‍പറഞ്ഞ ഏഴ്‌ വികൃതിയില്‍ നിന്നുണ്ടായ വികൃതിയാണെന്നും
പറയുന്നു. അപ്പോള്‍ ഈ 7 തത്വങ്ങളില്‍നിന്ന്‌ വീണ്ടും തത്വങ്ങള്‍ ഉണ്ടായതുകൊണ്ട്‌ അവ പ്രകൃതിയും ഈ ഏഴ്‌
തത്വങ്ങള്‍ മൂലപ്രകൃതിയില്‍ നിന്നുണ്ടായതുകൊണ്ട്‌ അവ വികൃതിയും കൂടിയാണ്‌. മനസ്സടക്കമുള്ള പതിനൊന്നി
ന്ദ്രിയങ്ങളില്‍ നിന്നും പഞ്ചമഹാഭൂതങ്ങളില്‍ നിന്നും വീണ്ടും മറ്റ്‌ തത്വങ്ങളൊന്നും ഉണ്ടാകാത്തതുകൊണ്ട്‌ അവയെ
വികൃതി എന്ന്‌ മാത്രം പറയുന്നു. എന്നാല്‍ സുശ്രുതത്തില്‍ അവ്യക്തം മഹാനഹങ്കാരഃ പഞ്ചതന്മാത്രാണി ചേത്യഷ്‌ടൗ
പ്രകൃതയഃ ഷോഡശ വികാരാഃ എന്ന്‌ തന്നെയാണ്‌ പറഞ്ഞിരിക്കുന്നത്‌.
          ലക്ഷണം മനസോ ജ്ഞാനസ്യാ ഭോവോ ഭാവ ഏവ ച
          സതി ഹ്യാത്മേന്ദ്രിയാര്‍ത്ഥാനാം സന്നീകര്‍ഷേ ന വര്‍ത്തതേ    17
          വൈവൃത്യാല്‍ മനസോ ജ്ഞാനം സാന്നിധ്യാല്‍തു പ്രവര്‍ത്തതേ
മനസ്സിന്റെ ലക്ഷണം-ജ്ഞാനത്തിന്റെ അഭാവവും ഭാവവും മനസ്സിന്റെ ലക്ഷണമാകുന്നു. എന്നാല്‍ ആത്മാവിന്റേയും ഇ
ന്ദ്രിയങ്ങളുടേയും വിഷയത്തിന്റേയും സംയോഗം മനസ്സിനില്ലെങ്കില്‍ ജ്ഞാനത്തിന്റെ അഭാവവും ആത്മേന്ദ്രിയ വിഷയങ്ങളുടെ
സംയോഗം മനസ്സിഌണ്ടായാല്‍ ജ്ഞാനത്തിന്റെ ഭാവവും ഉണ്ടാകുന്നു.
 
മനസ്സ്‌ സ്വതവെ ബോധമുള്ളതല്ല. ആത്മാവ്‌ അതിന്റെ പിന്നില്‍ ഉള്ളതുകൊണ്ടാണ്‌ അതിന്‌ ബോധമുള്ളതായിത്തോന്നുന്നത്‌.
അതുപോലെതന്നെ ഇന്ദ്രിയാര്‍ത്ഥങ്ങളായ ശബ്‌ദ - സ്‌പര്‍ശ - രൂപ - രസ ഗന്ധങ്ങളെ ഗ്രഹിക്കുമ്പോള്‍ മാത്രമെ അതിന്‌
ബോധമുള്ളതായിത്തോന്നുകയുള്ളൂ യുഗപല്‍ ജ്ഞാനമുല്‍പത്തിര്‍ മനസോലിംഗം എന്ന്‌ ന്യായശാസ്‌ത്രത്തിലും പറയുന്നുണ്ട്‌
അപ്പോള്‍ ആത്മേന്ദ്രിയാര്‍ത്ഥങ്ങളോട്‌ മനസ്സിന്‌ സംയോഗമുണ്ടായാല്‍ ജ്ഞാനത്തിന്റെ ഭാവവും സംയോഗമില്ലാതിരുന്നാല്‍
ജ്ഞാനത്തിന്റെ അഭാവവും ഉണ്ടാകുന്നതില്‍ നിന്ന്‌ മനസ്സിനെ ഊഹിച്ചറിയുന്നു. ഇതാണ്‌ മനസ്സിന്റെ ലക്ഷണം. ആത്മേ
ന്ദ്രിയാര്‍ത്ഥ സന്നികര്‍ഷേ ജ്ഞാനസ്യ ഭാവശ്ചാഭാവശ്ച മനസോലീംഗം എന്ന്‌ വൈശേഷികത്തിലും മനസ്സിന്റെ ലക്ഷണത്തെ
സംബന്ധിച്ചു പറയുന്നുണ്ട്‌.
          അണുത്വമഥ ചൈകത്വം ദ്വൗ ഗുണൗ മനസഃ സ്‌മൃതൗ 18
മനസ്സിന്റെ ഗുണം- മനസ്സിന്‌ അണുത്വമെന്നും ഏകത്വമെന്നും രണ്ട്‌ ഗുണമുണ്ട്‌. അതായത്‌ മനസ്സ്‌ അണുവും
ഏകവുമാണെന്നര്‍ത്ഥം.
 
ശരീരം പ്രതി മനസ്സ്‌ ഏകവും അണുവും ആകുന്നു. അല്ലാതെ മനസ്സ്‌ അനേകവും മഹത്തും ആണെങ്കില്‍ എല്ലാ ഇ
ന്ദ്രിയാര്‍ത്ഥങ്ങളേയും ഒരുമിച്ചു ഗ്രഹിക്കുവാന്‍ കഴിയണം. അങ്ങിനെ സാധിക്കുന്നതല്ല മനസ്സ്‌ ഏതിന്ദ്രിയത്തോട്‌
യോജിക്കുന്നുവോ ആ ഇന്ദ്രിയാര്‍ത്ഥത്തെ മാത്രമെ ശരിക്കും ഗ്രഹിക്കുകയുള്ളു. മാത്രമല്ല ഒരിന്ദ്രിയത്തില്‍ക്കൂടി ആ ഇ
ന്ദ്രിയാര്‍ത്ഥത്തെയല്ലാതെ മറ്റിന്ദ്രിയാര്‍ത്ഥത്തെ യാതൊരുവിധത്തിലും ഗ്രഹിക്കുന്നതല്ല അതായത്‌ കണ്ണ്‌കൊണ്ട്‌
കാണുകയല്ലാതെ കേള്‍ക്കുകയില്ല. ചെവികൊണ്ട്‌ കേള്‍ക്കുകയല്ലാതെ കാണുകയില്ല അതുപോലെ മറ്റിന്ദ്രിയങ്ങളും എന്നര്‍ത്ഥം
ഇതാണ്‌ മനസ്സിന്റെ ഗുണം.
          ചിന്ത്യം വിചാര്യമൂഹ്യഞ്ച ധ്യേയം സങ്കല്‍പ്യമേവ ച   19
          യല്‍ കിഞ്ചിന്‍മനസോ ജ്ഞേയം തല്‍ സര്‍വ്വം ഹ്യര്‍ത്ഥസംജ്ഞകം
മനസ്സിന്റെ വിഷയം - ചിന്ത, വിചാരം, ഊഹം, ധ്യാനം, സങ്കല്‌പം ഇവയും ഇതുപോലെ മനസ്സിന്‌ അറിയേണ്ടതായ
മറ്റെന്തെല്ലാം ഉണ്ടോ അതുകളും മനസ്സിന്റെ വിഷയമാകുന്നു.
          ഇന്ദ്രിയാഭിഗ്രഹഃ കര്‍മ്മ മനസസ്‌ത്വസ്യ നിഗ്രഹഃ   20
          ഊഹോ വിചാരശ്ച തതഃ പരം ബുദ്ധിഃ പ്രവര്‍ത്തതേ.
മനസ്സിന്റെ വിഷയം - ചിന്ത, വിചാരം, ഊഹം, ധ്യാനം, സങ്കല്‌പം ഇവയും ഇതുപോലെ മനസ്സിന്‌ അറിയേണ്ടതായ
മറ്റെന്തെല്ലാം ഉണ്ടോ അതുകളും മനസ്സിന്റെ വിഷയമാകുന്നു.
 
മനസ്സിന്റെ കര്‍മ്മം - ഇഷ്‌ടമായ ഇന്ദ്രിയാര്‍ത്ഥങ്ങളെ സ്വീകരിക്കലും അനിഷ്‌ടമായ ഇന്ദ്രിയാര്‍ത്ഥങ്ങളെ തള്ളിക്കളയലും
മനസ്സിന്റെ കര്‍മ്മമാകുന്നു. ഊഹവും വിചാരവും മനസ്സിന്റെ കര്‍മ്മാന്തരമാകുന്നു. ഊഹാനന്തരവും വിചാരാനന്തരവും
പ്രവര്‍ത്തിക്കുന്നത്‌ ബുദ്ധിയാകുന്നു. അതായത്‌ ഒരു കാര്യത്തെ സംബന്ധിച്ചുള്ള തര്‍ക്കാനന്തരം അതിനെ
തീരുമാനിക്കുന്നതും ഒരു വിഷയത്തെ സംബന്ധിച്ചുള്ള വിചാരാനന്തരം അതിനെ നിശ്ചയിക്കുന്നതും ബുദ്ധിയുടെ
പ്രവര്‍ത്തിയാകുന്നു.
          ഇന്ദ്രിയേണേന്ദ്രിയാര്‍ത്ഥോ ഹി സമനസ്‌കേന ഗൃഹ്യതേ
          കല്‍പ്യതേ മനസാപ്യുര്‍ദ്ധ്വം ഗുണതോ ദോഷതോ യഥാ  21
          ജായതേ വിഷയേ തത്ര യാ ബുദ്ധിര്‍ നിശ്ചയാത്മികാ
          വ്യവസ്യതേ തയാ വക്തും കര്‍ത്തും വാ ബുദ്ധിപൂര്‍വ്വകം
ജ്ഞാനത്തിന്റെ ക്രമം - ആത്മാവിനാല്‍ പ്രരിതമായ മനസ്സോടുകൂടി ഇന്ദ്രിയങ്ങള്‍ തന്റേതായ വിഷയങ്ങളെ ഗ്രഹിക്കുന്നു.
അങ്ങിനെ ഗ്രഹിക്കുന്ന സമയത്തുള്ള ജ്ഞാനം വസ്‌തുമാത്രമാകുന്നു. അതിഌശേഷം മനസ്സുകൊണ്ട്‌ ഇത്‌ ഗുണമാണോ
ദോഷമാണോ അതല്ല തള്ളേണ്ടതാണോ കൊള്ളേണ്ടതാണോ എന്ന്‌ ഊഹപൂര്‍വ്വകമായ വിചാരണ ചെയ്യുന്നു. അതിഌശേഷം
തള്ളേണ്ടത്‌ തള്ളി സ്വീകരിക്കേണ്ടത്‌ സ്വീകരിക്കുന്നതിന്ന്‌ നിശ്ചയാത്മികാബുദ്ധി എന്ന്‌ പറയുന്നു. ആ നിശ്ചയാത്മികാ
ബുദ്ധികൊണ്ട്‌ പറയുകയോ പ്രവര്‍ത്തിക്കുകയോ ചെയ്യുന്നത്‌ ബുദ്ധിപൂര്‍വ്വം എന്ന്‌ തീരുമാനിക്കുന്നു.
          ഏകൈകാധിക യുക്താനി ഖാദീനാമിന്ദ്രിയാണി തു   22
          പഞ്ച കര്‍മ്മാഌ മേയാനി യേഭ്യോ ബുദ്ധിഃ പ്രവര്‍ത്തതേ
പഞ്ചജ്ഞാനേന്ദ്രിയങ്ങളുടെ ലക്ഷണം - ശ്രാത്രാദി പഞ്ചേന്ദ്രിയങ്ങള്‍ ക്രമത്തില്‍ ആകാശാദി പഞ്ചമഹാഭൂതങ്ങള്‍ക്കാ
ധിക്യമുള്ളവയാകുന്നു. അതാതിന്ദ്രിയങ്ങളില്‍ക്കൂടിയുള്ള ബുദ്ധിയുടെ പ്രവര്‍ത്തനത്തില്‍ നിന്ന്‌ പഞ്ചേന്ദ്രിയങ്ങളുടെ അഞ്ച്‌
കര്‍മ്മങ്ങളെ ഊഹിച്ചറിയേണ്ടതാകുന്നു.
 
അഞ്ച്‌ ജ്ഞാനേന്ദ്രിയങ്ങളും പഞ്ചമഹാഭൂതങ്ങളുടെ വികാരമാകുന്നു. അതായത്‌ ശ്രാതവും അഞ്ച്‌ ഭൂതങ്ങളുടെ
വികാരമാണ്‌. കണ്ണും അഞ്ച്‌ ഭൂതങ്ങളുടെ വികാരമാണ്‌. നാക്കും അഞ്ച്‌ ഭൂതങ്ങളുടെ വികാരമാണ്‌. മൂക്കും അഞ്ച്‌
ഭൂതങ്ങളുടെ വികാരമാണ്‌. എന്നാല്‍ ഈ അഞ്ചിന്ദ്രിയങ്ങളിലും അതാതിന്റേതായ ഭൂതത്തിന്‌ ആധിക്യമുണ്ടായിരിക്കും.
അതിനെ സംബന്ധിച്ച്‌ സൂത്രസ്ഥാനത്തിലെ ഇന്ദ്രിയോപക്രമണീയാദ്ധ്യായത്തില്‍ പറഞ്ഞതുകൂടി ശ്രദ്ധേയമാണ്‌.
""പഞ്ചമഹാഭൂത വികാര സമുദായാത്‌ മകാനാമപി സതാമിന്ദ്രിയാണാം തേജശ്ചക്ഷുഷി ഖംശ്രാത്ര
ഘ്രാണേക്ഷിതിരാപോ രസനേ സ്‌പര്‍ശനേ
നിലോ വിശേഷേണോപപദ്യതേ. തത്ര യദുദാത്മക മിന്ദ്രിയം വിശേഷാത്തത്തദാത്മക മേവാര്‍ത്ഥമഌധാവതി
തല്‍സ്വഭാവാ ദ്വിഭൂത്വാച്ച'' ഇതി സ്വാംഖ്യ ശാസ്‌ത്രത്തില്‍ ഇന്ദ്രിയങ്ങളെ ആഹങ്കാരികമായിട്ടാണ്‌ പറഞ്ഞിരിക്കുന്നത്‌.
""അഭിമാനോഹംകാരസ്‌തസ്‌മാല്‍ ദ്വിവിധഃ പ്രവര്‍ത്തതെ സര്‍ഗ്ഗഃ ഏകദശകശ്ചഗണഃ തന്മാത്ര പഞ്ചകശ്ചൈവ'' ഇതി.
ഇതുപോലെതന്നെ സുശ്രുതം ശാരീരം ഒന്നാം അദ്ധ്യായത്തിലും പറയുന്നുണ്ട്‌. ""തത്ര വൈകാരികാദഹങ്കാരാദ്‌
തൈജസ സഹായാത്തല്ല ക്ഷണാന്യോവൈകാദശേന്ദ്രിയാണ്യുല്‌പദ്യന്തേ.'' ഇതി. എന്നാല്‍ ആയുര്‍വ്വേദത്തില്‍ ഇന്ദ്രിയങ്ങളെ
ഭൗതികമായാണ്‌ കണക്കാക്കിയിരിക്കുന്നത്‌. ""ഭൗതികാനി ചേന്ദ്രിയാണ്യായുര്‍വ്വേദേ വര്‍ണ്യന്തേ തഥേന്ദ്രിയാര്‍ത്ഥാഃ''
ഇതി. സു. ശാരീരം ആയുര്‍വ്വേദത്തില്‍ ഇന്ദ്രിയങ്ങളെ ഭൗതികമായി കണക്കാക്കുവാഌള്ള കാരണം അതാതി
ന്ദ്രിയങ്ങളെക്കൊണ്ട്‌ അതാതിന്ദ്രിയങ്ങളുടെ വിഷയത്തെ അല്ലാതെ മറ്റിന്ദ്രിയങ്ങളുടെ വിഷയത്തെ ഗ്രഹിക്കുന്നതുമല്ല ""ഇ
ന്ദ്രിയേണേന്ദ്രിയാര്‍ത്ഥം തു സ്വം സ്വം ഗൃഹ്‌ണാദിമാനവഃ നിയതം തുല്യയോനി ത്വാന്നാന്യേനാന്യമിതി
സ്ഥിതിഃ'' ഇതി (സു. ശാ. അ. 1)
          ഹസ്‌തപാദംഗുദോപസ്ഥം ജിഹ്വേന്ദ്രിയമഥാപി ച
          കര്‍മ്മേന്ദ്രിയാണി പഞ്ചൈവ പാദൗ ഗമന കര്‍മ്മണി
          പായുപസ്ഥൗ വിസര്‍ഗ്ഗാത്ഥൗ ഹസ്‌തൗ ഗ്രഹണധാരണേ
          ജിഹ്വാവാഗിന്ദ്രിയം വാക്‌ ച സത്യാ ജ്യോതിസ്‌തമോനൃതാ 25
കര്‍മ്മേന്ദ്രിയങ്ങളും അവയുടെ കര്‍മ്മങ്ങളും - രണ്ട്‌ കയ്യ്‌, രണ്ട്‌ കാല്‌, ഗുദം, ഉപസ്ഥം (മൂത്രന്ദ്രിയവും ജനനേ
ന്ദ്രിയവും) നാവ്‌ ഇവ അഞ്ച്‌ കര്‍മ്മേന്ദ്രിയങ്ങളാകുന്നു. കാല്‌ നടക്കുവാഌം ഗുദവും ഉപസ്ഥവും മലമൂ
ത്രവിസര്‍ജ്ജനത്തിഌം (ആനന്ദംകൂടി ഉപസ്ഥത്തിന്റെ കര്‍മ്മമാകുന്നു). കയ്യ്‌ വാങ്ങുവാഌം ധരിക്കുവാഌം
കൊടുക്കുവാഌം നാവ്‌ വാക്കിന്റെ ഇന്ദ്രിയവും ആകുന്നു. വാക്ക്‌ സത്യമെന്നും അസത്യമെന്നും രണ്ട്‌ വി
ധത്തിലാകുന്നു. സത്യം ജ്യോതിസ്സും അസത്യം അന്ധകാരവുമാകുന്നു.
 
ജ്ഞാനകര്‍മ്മേന്ദ്രിയങ്ങളെ സംബന്ധിച്ച സാംഖ്യകാരികയില്‍ പറയുന്നതിപ്രകാരമാണ്‌. ""ബുദ്ധീന്ദ്രിയാണി ചക്ഷുഃ ശ്രാത്ര
ഘ്രാണരസ ന ത്വഗാഖ്യാനി. വാക്‌പാണിപാദപായുസ്ഥാഃ കര്‍മ്മേന്ദ്രിയാണ്യാഹൂഃ. രൂപാദീഷു പഞ്ചാനാമാലോചന
മാത്രമിഷ്യതേവൃത്തിഃ വചനാദാന വിഹരണോല്‍ സര്‍ഗ്ഗാനന്ദാശ്ച പഞ്ചാനാം'' ഇതി.
          മഹാ ഭൂതാനി ഖം വായുരഗ്നിനിരാപഃ ക്ഷിതിസ്‌തഥാ
          ശബ്‌ദ സ്‌പര്‍ശഞ്ച രൂപശ്ച രസോ ഗന്ധശ്ചരുദ്‌ഗുണാഃ    26
ആകാശം, വായു, അഗ്നി, ജലം, ഭൂമി ഇപ പഞ്ചമഹാഭൂതങ്ങളാകുന്നു. ശബ്‌ദം, സ്‌പര്‍ശം, രൂപം, രസം ഇവ
ക്രമത്തില്‍ ആകാശാദി ഭൂതങ്ങളുടെ ഗുണങ്ങളാകുന്നു. ""ശബ്‌ദോവൈഹായസഃ സ്‌പര്‍ശോ വായവീയഃ പ്രകീര്‍ത്തിതഃ
രൂപമാഗ്നേയ മാപ്യോ
ത്ര രസോ ഗന്ധസ്‌തുപാര്‍ത്ഥിവഃ'' ഇതി.
          തേഷാമേക ഗുണ പൂര്‍വ്വോ ഗുണവൃദ്ധിഃ പരേ പരേ
          പൂര്‍വ്വഃ പൂര്‍വ്വ ഗുണാശ്ചൈവ ക്രമശോ ഗുണീഷു സ്‌മൃതഃ 27
ആകാശാദി അഞ്ച്‌ ഗുണികളില്‍ പ്രഥമഗുണിയായ ആകാശത്തില്‍ അതിന്റെ ഗുണമായ ശബ്‌ദം മാത്രമായും ശേഷമുള്ളതില്‍
ഓരോഗുണം വര്‍ദ്ധിച്ചുമാണിരിക്കുന്നത്‌ അതായത്‌ ആകാശത്തില്‍ ശബ്‌ദം, വായുവില്‍ ശബ്‌ദവും സ്‌പര്‍ശവും,
അഗ്നിയില്‍ ശബ്‌ദ-സ്‌പര്‍ശ-രൂപ-രസങ്ങള്‍, ഭൂമിയില്‍ ശബ്‌ദ-സ്‌പര്‍ശ-രൂപ-രസ-ഗന്ധങ്ങള്‍ എന്നിപ്രകാരം ഉല്‌പത്തി
ക്രമത്തിനുസരിച്ച്‌ ഓരോരോ ഭൂതത്തില്‍ ഓരോരോ ഗുണങ്ങള്‍ വര്‍ദ്ധിച്ചാണിരിക്കുന്നത്‌. ഉല്‌പത്തിക്രമം
""ആകാശദ്വായുഃ വായോരഗ്നിരഗ്നേരാപോ
ദ്‌ഭ്യഃ പൃഥിവി'' എന്നീവിധത്തിലാകുന്നു. ഇതിന്‌ മറ്റൊരുവശം കൂടിയുണ്ട്‌, എല്ലാ ഭൂതങ്ങളിലും എല്ലാ
ഭൂതങ്ങളും അന്യോന്യം ചേര്‍ന്നാണിരിക്കുന്നത്‌, അതിന്‌ പഞ്ചീകരണം എന്ന്‌ പറയുന്നു. പഞ്ചീകരണം പഞ്ചദശയില്‍നിന്ന്‌
""ദ്വിധാവിധായചേകൈകം ച തുര്‍ദ്ധാ പ്രഥമംപുനഃ സ്വസ്വേതര ദ്വതീയാം ശൈര്യോജനാല്‍ പഞ്ചപഞ്ച തേ.''
ഇതി. പഞ്ചമഹാഭൂതങ്ങളില്‍ ഓരോന്നിനേയും രണ്ടായി വിഭജിക്കുക, അതില്‍ ഒരു പകുതി പിന്നേയും നാലായി
വിഭജിക്കുക, ഭാഗിക്കാതെ വച്ചിരിക്കുന്ന പകുതിയോട്‌ മറ്റ്‌ നാല്‌ ഭൂതങ്ങളുടേയും പകുതി നാലായി
ഭാഗിച്ചതില്‍ നിന്ന്‌ ഓരോ ഭാഗവും ചേര്‍ക്കുക. ഇങ്ങിനെ എല്ലാ ഭൂതങ്ങളും അവനവന്റേതായ പകുതിയും മറ്റ്‌
നാല്‌ ഭൂതങ്ങളില്‍ നിന്നും കൂടിയുള്ള പകുതിയും കൂടിയാല്‍ സ്ഥൂലാകാശവും സ്ഥൂലവായുവും സ്ഥൂലാഗ്നിയും സ്ഥൂല
ജലവും സ്ഥൂലഭൂമിയും ആയിത്തീരുന്നു. ഇതിന്നാണ്‌ പഞ്ചീകരണം എന്ന്‌ പറയുന്നത്‌. അപ്പോള്‍ എല്ലാ ഭൂതങ്ങളും
അന്യോന്യം ചേര്‍ന്നിരിക്കുമ്പോള്‍ ആഌപാദിക ക്രമത്തിനുസരിച്ചു ഭൂതഗുണങ്ങളും അന്യോന്യം ചേര്‍ന്നിരിക്കുമെന്ന്‌
മനസ്സിലാക്കേണ്ടതാണ്‌.
          ഖരദ്രവ ചലോഷ്‌ണത്വം ഭൂജലാനില തേ ജസാം
          ആകാശസ്യാ പ്രതിഘാതോ ദൃഷ്‌ടം ലിംഗം യഥാക്രമം 28
ഭൂമി, ജലം, വായു, അഗ്നി ഇവയ്‌ക്ക്‌ ക്രമത്തില്‍ ഖരത (കഠിനത), ദ്രവത, ചലത്വം (അസ്ഥിരത), ഉഷ്‌ണം എന്നീ
ലക്ഷണങ്ങള്‍ കാണുന്നതാണ്‌. യാതൊരുവിധ തടസ്സവും ഇല്ലാതിരിക്കുകയും സ്‌പര്‍ശിക്കാന്‍ കഴിയാതിരിക്കുകയും
ചെയ്യുന്നത്‌ ആകാശത്തിന്റെ ലക്ഷണമാകുന്നു.
          ലക്ഷണം സര്‍വ്വമേവൈതല്‍ സപര്‍ശനേന്ദ്രിയ ഗോചരഃ
          സ്‌പര്‍ശനേന്ദ്രിയ വിജ്ഞേയഃ സ്‌പര്‍ശോ ഹി സവിപര്യയഃ 29
മേല്‍പറഞ്ഞ എല്ലാ ലക്ഷണങ്ങളും സ്‌പര്‍ശനേന്ദ്രിയദ്വാരാ അറിയുന്നതാകുന്നു. എന്നാല്‍ സ്‌പര്‍ശവും അസ്‌പര്‍ശവും
സ്‌പര്‍ശനേന്ദ്രിയ ദ്വാരാതന്നെ അറിയേണ്ടതാകുന്നു.
 
ഇവിടെ ഖരാദി എല്ലാ ലക്ഷണങ്ങളും സ്‌പര്‍ശനേന്ദ്രിയദ്വാരാ അറിയാന്‍ കഴിയും എന്ന്‌ പറഞ്ഞിരിക്കുന്നു. എന്നാല്‍
ആകാശത്തിന്റെ അപ്രതിഘാതത്തെ സ്‌പര്‍ശിച്ചറിയുവാന്‍ കഴിയുന്നതല്ല. അപ്പോള്‍ സ്‌പര്‍ശിച്ചറിയുവാന്‍ കഴിയുന്നില്ല എന്നതു
സ്‌പര്‍ശനേന്ദ്രിയദ്വാരതന്നെയാണ്‌ അറിയുന്നത്‌. അതുകൊണ്ടാണ്‌ എല്ലാം സ്‌പര്‍ശനേന്ദ്രിയദ്വാരാ അറിയുന്നു എന്ന്‌
പറഞ്ഞിരിക്കുന്നത്‌. ഒരു വസ്‌തു ഒരു ദിക്കില്‍ വെച്ചാല്‍ അതവിടെയുണ്ടെന്നും ഇല്ലാതായാല്‍ ഇല്ലെന്നും
മനസ്സിലാക്കുന്നത്‌ നേത്രന്ദ്രിയദ്വാരാ ആണല്ലോ? അപ്പോള്‍ ഭാവത്തിന്റേയും അഭാവത്തിന്റേയും ജ്ഞാനം ഇ
ന്ദ്രിയദ്വാരതന്നെയാകുന്നു.
          ഗുണഃ ശരീരേ ഗുണിനാം നിര്‍ദ്ദിഷ്‌ടാശ്ചിഹ്നമേവ ച
          അര്‍ത്ഥാഃ ശബ്‌ദാദയോ ജ്ഞേയാ ഗോചരാ വിഷയാ ഗുണാഃ 30
ശബ്‌ദാദിഗുണങ്ങള്‍ ശരീരത്തില്‍ സ്ഥിതിചെയ്യുന്ന ഗുണികളുടെ അതായത്‌ ആകാശാദിഭൂതങ്ങളുടെ ലക്ഷണം തന്നെയാണെന്ന്‌
മുമ്പ്‌ ആത്രയ ഭദ്രകാപ്യീയാദ്ധ്യായത്തില്‍ പറഞ്ഞിട്ടുണ്ട്‌. ശബ്‌ദ - സ്‌പര്‍ശ - രൂപ - രസ - ഗന്ധങ്ങളായറിയപ്പെടുന്ന
വിഷയങ്ങള്‍ ആകാശാദികളുടെ ഗുണങ്ങളാകുന്നു. ശബ്‌ദാദികള്‍ ശ്രാത്രാദികളുടെ ഇന്ദ്രിയാര്‍ത്ഥങ്ങളുമാകുന്നു.
 
""ഗന്ധ രസ രൂപ സ്‌പര്‍ശ ശബ്‌ദാഃ പൃഥിവ്യാദിഗുണാസ്‌തദര്‍ത്ഥാഃ'' എന്ന്‌ ന്യായശാസ്‌ത്രത്തിലും പറയുന്നുണ്ട്‌.
ഏതെല്ലാം ഘ്രാണഗ്രാഹ്യമാണോ അതെല്ലാം ഭൂമിയുടെ ഗുണവും തല്‍പരിണാമമായ ഘ്രാണാര്‍ത്ഥമാകുന്ന ഗന്ധവും,
ഏതെല്ലാം രസനഗ്രാഹ്യമാണോ അതെല്ലാം വെള്ളത്തിന്റെ ഗുണവും തല്‍ പരിണാമമായ രസനാര്‍ത്ഥമാകുന്ന രസവും
ഏതെല്ലാം നേത്രഗ്രാഹ്യമാണോ അതെല്ലാം അഗ്നിയുടെ ഗുണവും തല്‍പരിണാമമായ നേത്രാര്‍ത്ഥമാകുന്ന രൂപവും
ഏതെല്ലാം സ്‌പര്‍ശഗ്രാഹ്യമാണോ അതെല്ലാം ആകാശത്തിന്റെ ഗുണവും തല്‍പരിണാമമായ ശ്രാത്രന്ദ്രിയാര്‍ത്ഥമാകുന്ന
ശബ്‌ദവും ആകുന്നു.
     യാ യദിന്ദ്രിയമാശ്രിത്യ ജന്തോര്‍ബുദ്ധിഃ പ്രവര്‍ത്തതേ
     യാതി സാ തേന നിര്‍ദ്ദേശം മനസാച മനോഭവാ    31
ജീവികളുടെ ഏതൊരു ബുദ്ധി ഏതിന്ദ്രിയത്തെ ആശ്രയിച്ചു പ്രവര്‍ത്തിക്കുന്നുവോ ആ ബുദ്ധിയെ ആ ഇന്ദ്രിയദ്വാരാ
നിര്‍ദ്ദേശിക്കണം. മനസ്സിനെ ആശ്രയിച്ച്‌ പ്രവര്‍ത്തിക്കുന്ന ബുദ്ധിയെ മനസ്സില്‍ക്കൂടി നിര്‍ദ്ദേശിക്കണം.
 
ബുദ്ധിയുടെ ഇന്ദ്രിയങ്ങളില്‍ക്കൂടിയുള്ള പ്രര്‍ത്തനത്തിന്നഌതസരിച്ചു ശ്രവണബുദ്ധി, സ്‌പര്‍ശനബുദ്ധി, ചക്ഷുര്‍ബുദ്ധി,
രസനബുദ്ധി, ഘ്രാണ ബുദ്ധി എന്ന്‌ പറയുന്നു. മനസ്സില്‍ക്കൂടിയാകുമ്പോള്‍ മാനസബുദ്ധി എന്ന്‌ പറയുന്നു.
          ഭേദാന്‍ കാരേന്ദ്രിയാര്‍ത്ഥാനാം ബഹ്വേ്യാവൈ ബിദ്ധയഃ സ്‌മൃതാഃ
          ആത്മേന്ദ്രീയ മനോര്‍ത്ഥാനാമകൈക സന്നികര്‍ഷജാഃ             32
ആത്മാവ്‌, ഇന്ദ്രിയം, മനസ്സ്‌, വിഷയം ഇവ ഓരോന്നിന്റേയും സാന്നിദ്ധ്യജന്യമായുണ്ടാകുന്ന ശ്രവണ ബുദ്ധി,
സ്‌പര്‍ശനബുദ്ധി മുതലായ ആറ്‌ ബുദ്ധികള്‍ കാര്യങ്ങളുടേയും ഇന്ദ്രിയാര്‍ത്ഥങ്ങളുടേയും ഭേദം നിമിത്തം അനേകവി
ധത്തിലാകുന്നു.
          അംഗുല്യം ഗുഷ്‌ഠ തലജസ്‌തന്ത്രീ വീണാ ന ഖോദ്‌ഭവഃ
          ദൃഷ്‌ടഃ ശബ്‌ദോ യഥാ ബുദ്ധിര്‍ദൃഷ്‌ടാഃ സംയോഗജാ തഥാ
          ബുദ്ധീന്ദ്രിയ മനോര്‍ത്ഥാനാം വിദ്യാദ്‌ യോഗധരം പരം
          ചതുര്‍ വിശതികോ ഹ്യേഷ മതഃ പുരുഷസംജ്ഞകഃ           34
നടുവിരലിന്റേയും ചുണ്ടന്‍വിരലിന്റേയും കരതലത്തിന്റേയും സംയോഗം കൊണ്ട്‌ വീണയില്‍ ഒരു വിധത്തിലുള്ള
ശബ്‌ദം ഉണ്ടാകുന്നു. എന്നാല്‍ വീണയുടെ തന്ദ്രിയില്‍ നഖത്തിന്റെ സംയോഗമുണ്ടായാല്‍ അനേകവിധത്തിലുള്ള ശബ്‌ദം
ഉണ്ടാകുന്നതാണ്‌. അതുപോലെ ആത്മാവ്‌, ഇന്ദ്രിയം, മനസ്സ്‌, വിഷയം ഇവയുടെ സംയോഗംകൊണ്ടുണ്ടാകുന്ന ബുദ്ധി
അനേകവിധത്തിലാകുന്നു. ബുദ്ധീന്ദ്രിയമനോ
ര്‍ത്ഥങ്ങളുടെ സംശയോഗത്തെ ധരിക്കുന്നത്‌ ആത്മാവാണെന്നറിയണം. അഥവാ ബുദ്ധീന്ദ്രിയം (ജ്ഞാനേന്ദ്രിയം), മനസ്സ്‌,
വിഷയം ഇവയുടെ സംയോഗത്തെ ധരിക്കുന്നത്‌ ആത്മാവാകുന്നു. അതായത്‌ ആത്മാവിന്റെ സാന്നിദ്ധ്യത്തില്‍ മനസ്സ്‌ ഇ
ന്ദ്രിയങ്ങളോടും ഇന്ദ്രിയങ്ങള്‍ വിഷയങ്ങളോടും ചേരുന്നു. ഇപ്രകാരം ഈ 24-ധാതുക്കള്‍ അടങ്ങിയതിന്‌ പുരുഷന്‍
എന്ന്‌ പറയുന്നു.
  
അവ്യക്തം, മനസ്സ്‌, ബുദ്ധി, അഹങ്കാരം, പഞ്ചഭൂതങ്ങള്‍, പഞ്ചതന്മാത്രകള്‍, പഞ്ചജ്ഞാനേന്ദ്രിയങ്ങള്‍ പഞ്ചകര്‍മ്മേന്ദ്രിയങ്ങള്‍ ഇവയാണ്‌
24- തത്വങ്ങള്‍, പഞ്ചമഹാഭൂതങ്ങളുടെ വികൃതിയായ ശബ്‌ദ - സ്‌പര്‍ശ - രൂപ - രസഗന്ധങ്ങളെ
ഇതില്‍പെടുത്തിയിട്ടില്ല. പഞ്ച തന്മാത്രകള്‍ ശബ്‌ദാദികളുടെ ഭേദമാണെന്നു കൂടി മനസ്സിലാക്കാവുന്നതാണ്‌.
          രജസ്‌തമോഭ്യാം യുക്തസ്യ സംയോഗോയമനന്തവാന്‍
          താഭ്യാം നിരാകൃതാഭ്യാന്തു സത്വ ബ്യദ്ധ്യാ നിവര്‍ത്തതേ 35
രജസ്‌തമോഗുണങ്ങളോട്‌ കൂടിയ ചതുര്‍വിംശതി തത്വ പുരുഷന്റെ ഈ സംയോഗം അനന്തമാകുന്നു. അതായത്‌
രജസ്‌തമോഗുണങ്ങളാണ്‌ പുരുഷന്റെ ബന്ധത്തിഌ കാരണം. രജസ്‌തമോഗുണങ്ങളെ പൂര്‍ണ്ണമായി
നിരാകരിക്കുമ്പോഴാകട്ടെ സത്വഗുണം വര്‍ദ്ധിക്കുകയും തത്വജ്ഞാനമുണ്ടാകുകയും ബന്ധത്തില്‍ നിന്ന്‌ നിവൃത്തമാകുകയും
അതായത്‌ മോക്ഷപ്രാപ്‌തിയുണ്ടാകുകയും ചെയ്യുന്നു.
          അത്ര കര്‍മ്മ ഫലഞ്ചാത്ര ജ്ഞാനഞ്ചാത്ര പ്രതിഷ്‌ഠിതം
          അത്ര മോഹഃ സുഖം ദുഃഖം ജീവിതം മരണം സ്വതാ  36
          ഏവം യോ വേദ തത്വേന സ വേദ പ്രളയോദധൗ      37
          പാരമ്പര്യം ചികില്‍സാച ജ്ഞാതവ്യം യച്ച കിഞ്ചന
ഈ പുരുഷനില്‍ കര്‍മ്മം, കര്‍മ്മഫലം, ജ്ഞാനം, മോഹം, സുഖം, ദുഃഖം, ജീവിതം, മരണം, മമത ഇവ
പ്രതിഷ്‌ഠിതമാകുന്നു. ഇപ്രകാരമുള്ള കാര്യങ്ങളെ ഏതൊരുവന്‍ യഥാര്‍ത്ഥ തത്വജ്ഞാനത്തില്‍ക്കൂടി അറിയുന്നുവോ അവന്‍
ഈ സൃഷ്‌ടിയുടെ ഉത്ഭവത്തേയും അവസാനത്തേയും അഥവാ ജനത്തേയും മരണത്തേയും അറിയാന്‍
കഴിയുന്നവനായിരിക്കും. അവന്‍ പാരമ്പര്യത്തേയും അതായത്‌ തുടര്‍ച്ചയായി ധരിച്ചുവന്ന ശരീരഭാവത്തേയും
ചികിത്സയേയും അതായത്‌ ദുഃഖനിവൃത്തിക്കുള്ള മാര്‍ഗ്ഗത്തേയും എന്ന്‌ വേണ്ട ഏതെല്ലാം അറിയപ്പെടേണ്ടതായിട്ടുണ്ടോ
അവയെല്ലാം തന്നെയും അറിയുന്നവനായിരിക്കും. ധാതുഭേദംകൊണ്ട്‌ പുരുഷന്‍ എത്രവിധത്തിലുണ്ടെന്ന ആദ്യത്തെ
ചോദ്യത്തിന്റെ ഉത്തരമാണ്‌ ഇതുവരെ പറഞ്ഞത്‌.
          ഭാസ്‌തമഃ സത്യമനൃതം വേദഃ കര്‍മ്മ ശുഭാശുഭം
          ന സ്യാല്‍ കര്‍ത്താ വേദിതാ ച പുരുഷോ ന ഭവേദ്‌ യദി
          നാശ്രയോ ന സുഖം നാര്‍ത്തിര്‍ന ഗതിര്‍നാഗതിര്‍ന വാക്‌   39
          ന വിജ്ഞാനം ന ശാസ്‌ത്രാണി ന ജന്‍മംമരണം ന ച
          ന ബന്ധോ ന ച മോക്ഷം സ്യാല്‍ പുരുഷോ ന ഭവേദം യദി
          കാരണം പുരുഷസ്‌തസ്‌മാല്‍ കാരണജ്ഞൈരുജാഹൃതഃ.
രണ്ടാമത്തെ ചോദ്യമായ പുരുഷന്റെ കാരണം-കര്‍ത്താവും അറിയുന്നവഌമായ പുരുഷന്‍ ഇല്ലെങ്കില്‍ പ്രകാശം, ഇരുട്ട്‌,
സത്യം, അസത്യം, വേദങ്ങള്‍, കര്‍മ്മം, ശുഭം, അശുഭം ഇവയൊന്നും തന്നെയില്ല. ശരീരമില്ല, സുഖമില്ല,
ദുഃഖമില്ല. പരലോകജ്ഞാനമില്ല. ഇഹലോകജ്ഞാനവും ഇല്ല. വാക്കില്ല. വിജ്ഞാനമില്ല. ശാസ്‌ത്രമില്ല. ജന്മവും ഇല്ല
മരണവും ഇല്ല. പുരുഷന്‍ ഇല്ലെങ്കില്‍ ബന്ധവും ഇല്ല മോക്ഷവും ഇല്ല. അതുകൊണ്ട്‌ ഇതിനെല്ലാം കാരണം
പുരുഷനാണെന്ന്‌ കാരണത്തെ അറിയുന്നവര്‍ പറയുന്നു.
          നച കാരണമാത്മാ സ്യാല്‍ ഖാദയഃ സ്യുരഹേതുകാഃ        41
          ന ചൈഷു സംഭവേല്‍ ജ്ഞാനം ന ചതൈഃ സ്യാല്‍ പ്രയോജനം
ആത്മാവ്‌ കാരണമായിട്ടില്ലെങ്കില്‍ ആകാശാദിപഞ്ചമഹാഭൂതങ്ങളും ശേഷം തത്വങ്ങളും വ്യര്‍ത്ഥമാകുന്നു. അതായത്‌
ആത്മാവൊഴികെ എല്ലാം ജഡപദാര്‍ത്ഥമാകുന്നു. ആത്മാവില്ലെങ്കില്‍ ജഡപദാര്‍ത്ഥത്തില്‍ ജ്ഞാനം ഉണ്ടാകുന്നതല്ല. ആത്മാവില്ലെങ്കില്‍
ഈ ജഡപദാര്‍ത്ഥത്തിന്റെ പ്രയോജനവും ഇല്ല.
          മൃദുണ്‌ഡചക്രശ്ച കൃതം കുംഭകാരാദൃതേ ഘടം
          കൃതം മൃത്തൃണ കാഷ്‌ഠൈശ്ച ഗൃഹകാരാദ്‌ വിനാ ഗൃഹം.
          യോ വാദേല്‍ സ വദേദ്‌ ദേഹം സംഭൂയകരണൈഃ കൃതം
          വിനാ കര്‍ത്താര മജ്ഞാനാദ്‌ യുക്ത്യാഗമ ബഹിഷ്‌കൃതഃ
          കാരണം പുരുഷഃ സര്‍വ്വൈഃ പ്രമാണൈരുപലഭ്യതേ
          യേഭ്യഃ പ്രമേയം സര്‍വ്വേഭ്യഃ ആഗാമേഭ്യഃ പ്രതീയതേ.   44
പാത്രം ഉണ്ടാക്കുന്നവനെ കൂടാതെ മണ്ണും വടിയും ചക്രവും കൊണ്ട്‌ പാത്രം ഉണ്ടാകുന്നു എന്നും വീട്‌
പണിയുന്നവനെ കൂടാതെ മണ്ണും പുല്ലും മരവും കൊണ്ട്‌ വീട്‌ ഉണ്ടാകുന്നു എന്നും ഏതൊരുവന്‍ പറയുന്നുവോ
അവന്‍ യുക്തിയേയും ശാസ്‌ത്രത്തേയും ബഹിഷ്‌ക്കരിച്ചിട്ട്‌ അജ്ഞാനം കൊണ്ട്‌ കര്‍ത്താവായ ആത്മാവിനെക്കൂടാതെ
കാരണങ്ങളായ 23-ജഡപദാര്‍ത്ഥങ്ങള്‍ എല്ലാം കൂടി സ്വയം ശരീരം ഉണ്ടാകുന്നു എന്ന്‌ പറയുന്നു. (കര്‍ത്താവിനെക്കൂടാതെ
കാരണം ഒരു വിധത്തിലും ഉണ്ടാകുന്നതല്ലെന്നര്‍ത്ഥം.) ഈ കാരണം, പുരുഷന്‍ (ആത്മാവ്‌) ഇവയെ സംബന്ധിച്ചുള്ള എല്ലാ
വിവരങ്ങളും എല്ലാ പ്രമാണങ്ങളില്‍ നിന്നും കിട്ടുന്നതാണ്‌. ഇതിനെ സംബന്ധിച്ച്‌ തെളിയിക്കപ്പെടേണ്ടതായ എന്തെല്ലാം
വിഷയങ്ങളുണ്ടോ അവയെല്ലാം തന്നെ എല്ലാവിധ ആപ്‌തോപദേശങ്ങളില്‍ നിന്നും മനസ്സിലാക്കാവുന്നതുമാണ്‌.
          ന തേ തല്‍സാദൃശാസ്‌ത്വന്യേ പാരമ്പര്യ സമുത്ഥിതാഃ
          സാരൂപ്യാദ്‌ യേ ത ഏവേതി നിര്‍ദ്ദീശ്യന്തേ നരാന്നരാഃ
          ഭാവാസ്‌തേഷാം സമുദായോ നിരീശഃ സത്വസജ്ഞേകഃ     45
          കര്‍ത്താ ഭോക്താ ന സ പുമാനിതി കേപിദ്‌വ്യവസ്ഥിതാഃ
          തേഷാമന്യൈഃ കൃതസ്യാന്യേ ഭാവൈര്‍ഭാവാ നരാഃ ഫലം
          ഭുജ്ഞതേ സദൃശാഃ പ്രാപ്‌തം യേരാത്മാ നോപദിശ്യതേ
നിരാത്മവാദം-മേല്‍പറഞ്ഞപ്രകാരം പുരുഷന്‍, പ്രകൃതിതത്വം എന്നിവയൊന്നും തന്നെയുള്ളതല്ല. പാരമ്പര്യജന്യമായി
അതാതിന്‌ സാദൃശ്യമുള്ളതല്ലാതെ ഒന്നും ഉണ്ടാകുന്നില്ല. അങ്ങിനെയുള്ള സാരൂപ്യം നിമിത്തം മഌഷ്യനില്‍നിന്ന്‌
മഌഷ്യന്‍ പശുവില്‍നിന്ന്‌ പശു കുതിരയില്‍ നിന്ന്‌ കുതിര എന്നീ ക്രമത്തില്‍ എല്ലാം ഉണ്ടാകുന്നു എന്ന്‌ പറയുന്നു.
ഈ ഭാവങ്ങള്‍ക്ക്‌ (ശരീരങ്ങള്‍ക്ക്‌) അധിപതിയായി അവ്യക്തം, ആത്മാവ്‌ എന്നൊക്കെ പറയുന്നതൊന്നും തന്നെയില്ല.
അവ്യക്തമൊഴികെ 23-തത്വങ്ങളടങ്ങിയ ക്ഷണിയമാത്രമായ സത്വം എന്ന്‌ പറയുന്നതാണ്‌ പുരുഷന്‍. ആ പുരുഷന്‍ അവ്യക്തം
എന്ന്‌ പറയുന്ന ഒന്നല്ല. കര്‍ത്താവുമല്ല ഭോക്താവുമല്ല. എന്നിപ്രകാരം ചില നാസ്‌തികന്‍മാര്‍ പറയുന്നുണ്ട്‌. അവരുടെ
മതം സ്‌ദൃശ്യരൂപേണ പാരമ്പര്യജന്യമായുണ്ടാകുന്ന ജീവികള്‍ക്ക്‌ ചൈതന്യമുള്ളതില്‍ നിന്നുണ്ടായതുകൊണ്ട്‌
ചേതനയുണ്ടായി എന്നല്ലാതെ ആ ചേതന നിത്യമായിരിക്കുന്ന ആത്മാവല്ല. അങ്ങിനെയുള്ള പുരുഷനാണ്‌ കര്‍ത്താവും
ഭോക്താവും ഒരുവന്‍ ചെയ്യുന്ന കര്‍മ്മഫലം ആ ജന്മത്തില്‍ അവഌം പിന്നീട്‌ മറ്റുള്ളവരും ഭുജിക്കുന്നു എന്നല്ലാതെ അവനവന്‍
ചെയ്‌ത കര്‍മ്മഫലം അവനവന്‍തന്നെ വീണ്ടും വീണ്ടും ജനിക്കുകയും ഭുജിക്കുകയും ചെയ്യുന്നില്ല എന്നുള്ളതാണ്‌.
          കാരണാന്യാന്യതാ ദൃഷ്‌ടാ കര്‍ത്താ ഭോക്താ സ ഏവ തു
          കര്‍ത്താ ഹി കാരണൈര്‍യുക്തഃ സര്‍വ്വകര്‍മ്മണാം
നാസ്‌തികമതത്തെ ഖണ്‌ഡിക്കുന്നു - കാരണം ഭിന്നഭിന്നമായി കാണപ്പെടുന്നു. എന്നാല്‍ ഭോക്താവും
കര്‍ത്താവുമായിരിക്കുന്ന അവന്‍ (ആത്മാവ്‌) ഏകഌം നിത്യഌം ആകുന്നു. കാരണങ്ങളോട്‌ (സാധനങ്ങളോട്‌ ചേര്‍ന്ന
കര്‍ത്താവാകട്ടെ സര്‍വ്വ കര്‍മ്മങ്ങള്‍ക്കും കാരണമാകുന്നു.
          നിമേഷ കാലാദ്‌ ഭാവാനാം കാല ശീഘ്രതരോത്യയേ
          ഭഗ്നാനാശ്ച പുനര്‍ ഭാവേ കൃതം നാന്യമുപൈതി ച
          മതം തത്വവിദാമേതദ്‌ യസ്‌മാല്‍ സ കാരണം        50
          ക്രിയോപഭോഗേ ഭൂതാനാം നിത്യഃ പുരുഷസംജ്ഞകഃ  51
          അഹങ്കാരം ഫലം കര്‍മ്മ ദേഹാന്തരഗതിഃ സ്‌മൃതിഃ
          വിദ്യാത സതി ഭൂതാനാം കാരണേ ദേഹമന്തരാ
ശരീരാദി ഭാവങ്ങളുടെ നാശത്തില്‍ നിമേഷാദി കാലത്തേക്കാള്‍ ഏറ്റവും ചെറിയകാലം മതിയാകുന്നതാണ്‌. അതായത്‌
എത്രയും ക്ഷണത്തില്‍ നടക്കുമെന്നര്‍ത്ഥം. നശിച്ചുകൊണ്ടേയിരിക്കുന്ന ശരീരാദി ഭാവങ്ങള്‍ പിന്നീടുണ്ടാകുന്നതല്ല. ഒരാള്‍
ചെയ്‌തത്‌ മറ്റൊരാള്‍ക്ക്‌ കിട്ടുന്നതല്ല. ഇത്‌ തത്വജ്ഞാനികളുടെ മതമാകുന്നു. എന്തുകൊണ്ട്‌ അവന്‍ (ആത്മാവ്‌)
കര്‍ത്താവാണോ അതുകൊണ്ട്‌ തന്നെ ജീവികളുടെ ക്രിയോപഭാഗത്തില്‍ ആ നിത്യമായിരിക്കുന്ന പുരുഷന്‍
കാരണമാകുന്നു. ജീവികളുടെ ദേഹമദ്ധ്യത്തില്‍ ആ നിത്യ പുരുഷന്‍ കാരണമായിരിക്കുമ്പോള്‍ അഹങ്കാരം, കര്‍മ്മഫലം,
കര്‍മ്മം, മരണാനന്തരഗതി, ജാതിസ്‌മരണ ഇവയെല്ലാം അറിയുന്നു.
 
ശരീരേന്ദ്രിയാദി ഭാവങ്ങള്‍ ക്ഷണികമാകുന്നു. ഇവ ഉണ്ടായിക്കൊണ്ടിരിക്കുകയും നശിച്ചുകൊണ്ടേയിരിക്കുകയും
ചെയ്യുന്നതാണ്‌. ഒരിക്കല്‍ ഉണ്ടാകുകയും നശിക്കുകയും ചെയ്‌തത്‌ വീണ്ടും ഉണ്ടാകുന്നതല്ല. ഓരോന്നും പുതുതായി
ഉണ്ടായിക്കൊണ്ടേയിരിക്കുന്നു. ഈ ജന്മത്തില്‍ ചെയ്‌ത പാപഫലം അടുത്ത ജന്മത്തില്‍ അവനവന്‍ തന്നെ ഭുജിക്കുന്നതാണ്‌.
കാരണം കാലം അത്രയും ക്ഷണികമായതുകൊണ്ട്‌ എല്ലാ കര്‍മ്മഫലവും അപ്പപ്പോള്‍ ഭുജിച്ചു തീര്‍ക്കുവാന്‍
കഴിയാത്തതാണ്‌. അതുകൊണ്ട്‌ എല്ലാ ശരീരങ്ങളിലും നിത്യമായ ഒരു വസ്‌തുവുണ്ട്‌. അതാണ്‌ ഇതിന്റെയെല്ലാം
കര്‍ത്താവ്‌. അതിനെ തന്നെയാണ്‌ ഭോക്താവെന്നും ആത്മാവെന്നും അവ്യക്തമെന്നും പുരുഷനെന്നും മറ്റും പറയുന്നത്‌.
അവന്‍ തന്നെയാണ്‌ എല്ലാ ജീവികളുടേയും കര്‍മ്മോപഭോഗത്തിന്‌ കാരണമായിരിക്കുന്നത്‌. അവന്‍ ഈ
ശരീരത്തിലായിരിക്കുമ്പോള്‍ മാത്രമെ ഞാനെന്ന അഹങ്കാരം ഉണ്ടാകുന്നുള്ളു. ജഡത്തിന്‌ ഞാനെന്നുള്ള അഹങ്കാരം
ഉണ്ടാകുന്നില്ലല്ലോ? ഈ ശരീരത്തില്‍ സ്ഥിതി ചെയ്യുന്ന ആത്മാവ്‌ നിത്യമല്ലെങ്കില്‍ ക്ഷണികമായ ഈ ശരീരത്തിഌ വേണ്ടി
ദീര്‍ഘമായ കര്‍മ്മം ആരാണാരംഭിക്കുക? അതായത്‌ അജ്ഞാനികളായ നമ്മള്‍ ഓരോന്ന്‌ ചെയ്യുമ്പോഴും ഇത്‌
ശാശ്വതമാണെന്നുള്ള തോന്നല്‍ ഉണ്ടാകുന്നത്‌ ശാശ്വതമായ ആത്മാവ്‌ ഇതില്‍ ഉള്ളതുകൊണ്ടാണെന്നര്‍ത്ഥം. കര്‍ത്താവും
ഭോക്താവുമായ അവന്‍ ഈ ശരീരത്തിലില്ലെങ്കില്‍ പുനര്‍ജന്മം എങ്ങിനെയുണ്ടാകും? ആ ശക്തിവിശേഷം ജീവികളിലെല്ലാം
ഒരുപോലെയില്ലെങ്കില്‍ സമൂഹചിന്ത തീരേ ഉണ്ടാകുന്നതല്ല. ഇപ്രകാരം ആത്മാവ്‌ അനശ്വരമാണെന്നും ശരീരം
നശ്വരമാണെന്നും ജീവിതം തുടരുകയാണെന്നും മറ്റും ഉള്ളതിനെ സംബന്ധിച്ച്‌ ഗീതയില്‍ പറഞ്ഞത്‌ നോക്കുക.
          വാസാംസി ജീര്‍ണ്ണാനി യഥാ വിഹായ
          നവാനി ഗൃഹ്‌ണാതി നരോപരാണി
          തഥാ ശരീരാണി വിഹായ ജീര്‍ണ്ണാ-
          ന്യന്യാനി സംയാതി നവാനി ദേഹി (ഗീ അ 2)
ആളുകള്‍ പഴകിയ വസ്‌ത്രങ്ങളെ ഉപേക്ഷിച്ചു എപ്രകാരം പുതിയവയെ സ്വീകരിക്കുന്നുവോ അപ്രകാരം ജീവന്‍ ജീര്‍ണ്ണിച്ച
ശരീരങ്ങളെ ഉപേക്ഷിച്ചു പുതിയ മറ്റ്‌ ശരീരങ്ങളില്‍ ചെന്നുചേരുന്നു.
          പ്രഭവോ ന ഹൃനാദിത്വാദ്‌ വിദ്യതേ പരമാത്മനഃ
          പുരുഷോ രാശിസംജ്ഞസ്‌തു മോഹച്ഛാദ്വേഷ കര്‍മ്മജഃ
പുരുഷന്റെ ഉല്‌പത്തിയെ സംബന്ധിച്ച മൂന്നാമത്തെ ചോദ്യാത്തിന്റെ ഉത്തരമാണിത്‌ - അവ്യക്തമായിരിക്കുന്ന പരമാത്മാവിന്‌
ആദിയും അന്തവും ഇല്ലാത്തതുകൊണ്ട്‌ ഉല്‌പത്തിസ്ഥാനമോ ഉല്‌പത്തിക്ക്‌ കാരണമോ ഇല്ലാത്തതാണെന്നറിയണം.
23-തത്വങ്ങളോടു ചേര്‍ന്ന രാശിപുരുഷനാകട്ടെ മോഹം, ഇച്ഛ, ദോഷം ഇവയിലൂടെയുള്ള കര്‍മ്മഫലജന്യമായ
ശുഭാശുഭങ്ങള്‍ക്കഌസരിച്ചു ജനിക്കുന്നതാകുന്നു.
 
അവ്യക്തമാകുന്ന മൂലപ്രകൃതി, എവിടെനിന്നുണ്ടായി, എപ്പോള്‍ ഉണ്ടായി, എങ്ങിനെയുണ്ടായി, ഏതില്‍നിന്നുണ്ടായി
എന്നൊക്കെയുള്ള ചോദ്യങ്ങള്‍ക്ക്‌ ഇന്നതില്‍ നിന്നുണ്ടായി എന്ന്‌ ഉത്തരം പറഞ്ഞാല്‍ അത്‌ ഏതില്‍നിന്നുണ്ടായി എന്ന ചോദ്യം
വീണ്ടും വരും. അപ്പോള്‍ ആ ചോദ്യത്തിന്‌ അന്തമില്ലാതെ വരും. അതുകൊണ്ട്‌ അവ്യക്തമാകുന്ന മൂലപ്രകൃതി സ്വയം
അകാരണമാണ്‌. എന്നാല്‍ കര്‍മ്മപുരുഷന്‍ അങ്ങിനെയല്ല, കാമം, ക്രാധം, ലോഭം, മോഹം, മദം, മാത്സര്യം,
ഡംഭം, അസൂയ എന്നീ അഷ്‌ടരാഗങ്ങളിലൂടെയുള്ള കര്‍മ്മത്തിന്റെ ശുഭാശുഭ ഫലങ്ങള്‍ക്കഌസരിച്ചു അതാതിന്നഌസരിച്ച
യോനിയില്‍ വന്നു ജനിക്കുന്നതാകുന്നു.
          ആത്മാജ്ഞഃ കരണൈയോഗാല്‍ ജ്ഞാനം തസ്യ പ്രവര്‍ത്തതേ 54
          കരണാനാമ വൈകല്യാദയോഗാദ്‌ വാ ന വര്‍ത്തഃത
പുരുഷന്‍ അറിയുന്നവഌം അറിയാത്തവഌം ആകുന്നതെങ്ങിനെ എന്ന നാലാമത്തെ ചോദ്യത്തിന്റെ ഉത്തരം - ആത്മാവ്‌
ജ്ഞാനമാകുന്നു. ആത്മാവിന്റെ ജ്ഞാനം പ്രവര്‍ത്തിക്കുന്നതാകട്ടെ മനസ്സ്‌, ഇന്ദ്രിയം മുതലായ കരണങ്ങളോട്‌
ചെരുമ്പോഴാകുന്നു. കരണങ്ങള്‍ക്ക്‌ നിര്‍മ്മലത്വമില്ലെങ്കിലും അഥവാ ആത്മാവിന്റെ സംയോഗമില്ലെങ്കിലും
അറിവുണ്ടാകുന്നതല്ല. ആത്മാവ്‌ മനസ്സോടും മനസ്സ്‌ ഇന്ദ്രിയങ്ങളോടും ഇന്ദ്രിയങ്ങള്‍ വിഷയങ്ങളോടും ചേരുന്നില്ലെങ്കില്‍
അറിവുണ്ടാകുന്നില്ലെന്നര്‍ത്ഥം. കൂടാതെ ഇന്ദ്രിയങ്ങള്‍ കേടുകൂടാതെ ശ്രദ്ധമായിരിക്കുകയും വേണം.
          പശ്യതോപി യഥാദര്‌ഡശ സംക്ലിഷ്‌ടേ നാസ്‌തി ദര്‍ശനം
          തദ്വജ്ജാല വാ കലുഷേ ചേതസ്യപഹതേ തഥാ            55
          കരണാനി മനോ ബുദ്ധിര്‍ ബുദ്ധികര്‍മ്മേന്ദ്രിയാണി ച      56
          കര്‍ത്തുഃ സംയോഗജം കര്‍മ്മ വേദനാ ബുദ്ധിരേവ ച
കണ്ണിന്‌ കാഴ്‌ച ശരിയായുണ്ടായാലും മലിനമായ കണ്ണാടിയില്‍ നോക്കിയാല്‍ തന്റെ രൂപം അപ്രകാരം
കാണാതിരിക്കുന്നുവോ അതുപോലെ തന്നെ കലങ്ങിയ വെള്ളത്തില്‍ നോക്കിയാലും തന്റെ രൂപം എപ്രകാരം
കാണാതിരിക്കുന്നുവോ അപ്രകാരം മനസ്സ്‌ കലുഷിതമായാല്‍ ചക്ഷുഃ ശ്രാത്രാദി ഇന്ദ്രിയങ്ങളില്‍ക്കൂടിയുള്ള വിഷയ
ഗ്രഹണം വേണ്ടതുപോലെയുണ്ടാകുന്നതല്ല. മനസ്സും ബുദ്ധിയും ജ്ഞാനേന്ദ്രിയങ്ങളുടേയും കര്‍മ്മേന്ദ്രിയങ്ങളുടേയും
കരണങ്ങളാകുന്നു. കര്‍ത്താവായിരിക്കുന്ന ആത്മാവ്‌ കരണങ്ങളോട്‌ ചേര്‍ന്നാല്‍ മാത്രമെ കര്‍മ്മജന്യമായ വേദനകളും
അതായത്‌ സുഖദുഃഖങ്ങളും അറിവും ഉണ്ടാകുന്നുള്ളു.
          നൈകഃ പ്രവര്‍ത്തതേ കര്‍ത്തും ഭൂതാത്മാ നാശ്‌ഌതേ ഫലം
          സംയോഗാദ്‌ വര്‍ത്തതേ സര്‍വ്വം തമൃതേ നാസ്‌തീകിഞ്ചന
          നഹ്യോകേ വര്‍ത്തതേ ഭോവോ വര്‍ത്തതേ നാപ്യഹേതുകഃ
          ശീഘ്രത്വാല്‍ സ്വഭാവാല്‍ തു ഭാവോ ഹി വ്യതിവര്‍ത്തതേ.
ഭൂതാത്മാവ്‌ (23-തത്വങ്ങളോട്‌ ചേര്‍ന്നു നില്‍ക്കുന്ന അവ്യക്തം) സ്വന്തമായി ഒന്നുംതന്നെ ചെയ്യുന്നില്ല. യാതൊരു
കര്‍മ്മഫലവും ഭുജിക്കുന്നതുമല്ല. എന്നാല്‍ ഇതെല്ലാം നിലനില്‌ക്കുന്നത്‌ അതിന്റെ സംയോഗം കൊണ്ട്‌ മാത്രമാണ്‌.
അതിരില്ലാതെ ഒന്നും തന്നെയില്ല. പഞ്ചഭൂതാദി ഭാവങ്ങള്‍ എല്ലാം ചേര്‍ന്നല്ലാതെ ഓരോന്നായി നില്‌ക്കുന്നതല്ല. എന്നാല്‍
ഭാവങ്ങള്‍ ശീഘ്രഗാമിത്വം എന്ന സ്വഭാവങ്ങളില്‍ നിന്നാകട്ടെ വ്യതിചലിക്കുന്നതല്ല. അതായത്‌ ഭാവങ്ങളുടെ ഉല്‌പത്തിക്ക്‌
കാരണമുണ്ട്‌. നാശത്തിന്‌ കാരണമില്ല. അത്‌ അതിന്റെ സ്വഭാവമാകുന്നു. ഇത്‌ സൂത്രസ്ഥാനത്തിലും പറഞ്ഞിട്ടുണ്ട്‌. ""
പ്രവൃത്തിഹേതുര്‍ഭാവാനാം ന നിരോധേ
സ്‌തി കാരണം'' ഇതി.
          അനാദിഃ പുരുഷോ നിത്യോ വിപരീതസ്‌തുഹേതുജഃ 59
          സദകാരണവന്നിത്യം ദൃഷ്‌ടം ഹേതുമദന്യഥാ
പുരുഷന്‍ എന്ത്‌കൊണ്ട്‌ നിത്യനാകുന്നു. അഥവാ അനിത്യന്‍ എന്ന്‌ പറയുന്നു എന്ന അഞ്ചാമത്തെ ചോദ്യത്തിന്റെ ഉത്തരം -
അനാദിയായിരിക്കുന്ന പുരുഷന്‍ (പരമാത്മാവ്‌) നിത്യമാകുന്നു. ഹേതുജന്യമായ രാശി പുരുഷനാകട്ടെ
കാരണമുള്ളതാകുന്നു. അതുകൊണ്ട്‌ അത്‌ അനിത്യമാകുന്നു.  
          താദേവ ഭാവദേഗ്രാഹ്യം നിത്യത്വാന്ന കൃതശ്ചന 60
          ഭാവാല്‍ജ്ഞേയം യദവ്യക്തമചിന്ത്യം വ്യക്തമന്യഥാ
അനാദിയായിരിക്കുന്ന ആ പുരുഷന്‍ തന്നെയാണ്‌ ഭാവത്തിലുള്ളതെങ്കിലും ഭാവത്തില്‍ നിന്ന്‌ അതിനെ ഗ്രഹിക്കുവാന്‍
കഴിയുന്നതല്ല നിത്യത്വം നിമിത്തം ഭാവത്തില്‍നിന്നു (ശരീരത്തില്‍ നിന്ന്‌) എങ്ങിനെയും വേര്‍തിരിച്ചറിയാന്‍
കഴിയുന്നതുമല്ല അത്‌ അവ്യക്തവും അചിന്ത്യവും ആകുന്നു. മറിച്ച്‌ രാശിപുരുഷന്‍ അനിത്യവും വ്യക്തവും ചിന്ത്യവും
ആകുന്നു.
          അവ്യക്തമാത്മാ ക്ഷേത്രജ്ഞഃ ശാശ്വതോ വിഭുരവ്യയഃ
          രസ്‌മാദ്‌ യദന്യല്‍ തദ്‌വ്യക്തം വക്ഷ്യത്തെ ചാപരം വയം
          വ്യക്തമൈന്ത്രിയകഞ്ചൈവ ഗൃഹ്യതേ തദേ യദിന്ദ്രിയൈഃ
          അതോന്യല്‍ പുനരവ്യക്തം ലിംഗം ഗ്രാഹ്യമതീന്ദ്രിയം
അവ്യക്തം ആത്മാവാകുന്നു. ആത്മാവ്‌ ക്ഷേത്രജ്ഞനാകുന്നു. (ക്ഷേത്രമേന്നാല്‍ ശരീരം) ആത്മാവ്‌ ശാശ്വതവും വിഭുവും
അവ്യയവും ആകുന്നു. അതുകൊണ്ട്‌ അതില്‍നിന്ന്‌ ഭിന്നമായിട്ടുള്ളത്‌ യാതൊന്നുണ്ടോ അത്‌ വ്യക്തവും
കാരണംകൊണ്ടുണ്ടായതും പ്രകടവുമാകുന്നു. ഈ വ്യക്തത്തേയും അവ്യക്തത്തേയും മറ്റ്‌ വിധത്തിലും പറയാവുന്നതാണ്‌.
ഇന്ദ്രിയങ്ങളേക്കൊണ്ട്‌ അറിയാന്‍ കഴിയുന്നതേതോ അതിനെ ഐന്ദ്രീയകമെന്നും വ്യക്തമെന്നും പറയുന്നു. അതില്‍ നിന്ന്‌
വിപരീതമായി ഇന്ദ്രിയങ്ങളേക്കൊണ്ടറിയാന്‍ കഴിയാത്തതും ലക്ഷണങ്ങളേക്കൊണ്ടറിയുന്നതുമായതിനെ അവ്യക്തമെന്നും അതീ
ന്ദ്രിയമെന്നും പറയുന്നു.
          ഖാദീനി ബുദ്ധിരവ്യക്തമഹങ്കാര സ്‌തഥാഷ്‌ടമഃ
          ഭൂതപ്രകൃതിരുദ്ദിഷ്‌ടാ വികാരാശ്ചൈവ ഷോഡശ
          ബുദ്ധീന്ദ്രിയാണി പഞ്ചൈവ പഞ്ച കര്‍മ്മേന്ദ്രിയാണി ച  63
          സമനസ്‌കാശ്ച പഞ്ചാര്‍ത്ഥാ വികാരാ ഇതി സംജ്ഞിതാഃ
          ഇതി ക്ഷേത്രം സമുദ്ധിഷ്‌ടം സര്‍വ്വമവ്യക്ത വര്‍ജ്ജിതം
          അവ്യക്തമസ്യ ക്ഷേത്രസ്യ ക്ഷേത്രജ്ഞമൃഷയോ വിദുഃ
പ്രകൃതി എന്താകുന്നു. വികാരം എന്താകുന്നു എന്ന അഗ്നിദേവന്റെ ആറും ഏഴും ചോദ്യത്തിന്റെ ഉത്തരം ആകാശാദി
പഞ്ചഭൂതങ്ങള്‍ (പഞ്ചതന്മാത്രകള്‍) ബുദ്ധി (മഹത്വം) അവ്യക്തം, അഹങ്കാരം ഇവയെട്ടും ഭൂത പ്രകൃതിയാകുന്നു.
വികാരങ്ങള്‍ പതിനാറാകുന്നു. അഞ്ച്‌ ജ്ഞാനേന്ദ്രിയങ്ങള്‍, അഞ്ച്‌ കര്‍മ്മേന്ദ്രിയങ്ങള്‍ മനസ്സ്‌,
ശബ്‌ദ-സ്‌പര്‍ശ-രൂപ-രസ-ഗന്ധങ്ങള്‍ ഇവയാണ്‌ പതിനാറ്‌ വികാരങ്ങള്‍ എന്ന്‌ പറയുന്നത്‌. അവ്യക്തം ഒഴിച്ചു ശേഷം
22-തത്വങ്ങള്‍ കൂടിയതിന്ന്‌ ക്ഷേത്രം എന്ന്‌ പറയുന്നു. ഈ ക്ഷേത്രത്തിന്റെ ക്ഷേത്രജ്ഞന്‌ ഋഷിമാര്‍ അവ്യക്തം എന്ന്‌
പറയുന്നു. (അഥവാ അവ്യക്തമായിരിക്കുന്ന ക്ഷേത്രജ്ഞാന ഋഷിമാര്‍ക്ക്‌ അറിയാന്‍ കഴിയുന്നതാണ്‌. മറ്റുള്ളവര്‍ക്ക്‌ അറിയാന്‍
കഴിയുന്നതല്ല എന്നും അര്‍ത്ഥം) ഇതിനെ സംബന്ധിച്ച്‌ ഗീതയില്‍ പറയുന്നതിപ്രകാരമാണ്‌.
          (ഇദംശരീരം കൗന്തേയ ക്ഷേത്രമിത്യഭിധീയതേ
          ഏതല്‍ യോവേത്തി തം പ്രാഹുഃ ക്ഷേത്രജ്ഞമിതി തദ്വിതഃ
          ക്ഷേത്രജ്ഞശ്ചാപി മാംവിദ്ധി സര്‍വ്വക്ഷേത്രഷു ഭാരത
          ക്ഷേത്ര ക്ഷേത്രജ്ഞയേര്‍ ജ്ഞാനം യത്തല്‍ജ്ഞാനം മതം മമ
          മഹാ ഭൂതാന്യഹങ്കാരോ ബുദ്ധിരവ്യക്തമേവ ച            68
          ഇന്ദ്രിയാണി ദശൈകഞ്ച പഞ്ചചേന്ദ്രിയ ഗോചരാഃ           
          ഇച്ഛാ ദ്വേഷഃ സുഖം ദുഃഖം സംഘാതശ്ചേതനാ ധൃതിഃ     69
          ഏതല്‍ ജ്ഞേയം സമാസേന സ വികാരമൂദ്‌ഹൃതം            
          (ഇതി ഭഗവല്‍ ഗീത)                            70
          ജായതേ ബുദ്ധിരവ്യക്താദ്‌ ബുദ്ധ്യാഹ മിതി മന്യതേ
          പരം ഖാദീന്യഹങ്കാര ഉപാദത്തേ യഥാക്രമം
          തതഃ സമ്പൂര്‍ണ്ണ സര്‍വ്വാംഗോ ജാതോദ്യുദിതഉച്യതേ
          പുരുഷഃ പ്രളയേ ചേഷ്‌ടൈഃ പുനര്‍ ഭാവൈര്‍വിയുജ്യതേ
അവ്യക്തത്തില്‍ നിന്ന്‌ ബുദ്ധിയുണ്ടായി ബുദ്ധിയില്‍നിന്ന്‌ അഹങ്കാരം ഉണ്ടായി. അഹങ്കാരത്തില്‍ നിന്ന്‌ ആകാശാദി പഞ്ചതന്മാ
ത്രകള്‍ ഉണ്ടായി. അതില്‍നിന്ന്‌ ശേഷം വികാരങ്ങളെല്ലാം ക്രമത്തില്‍ ഉണ്ടായി. അതിഌശേഷം എല്ലാ അംഗങ്ങളോടും
കൂടിയ പൂര്‍ണ്ണമായ പുരുഷന്‍ ഉണ്ടായി. ആ പുരുഷന്‍ പ്രളയകാലത്ത്‌ തന്റെ ഇഷ്‌ടഭാവങ്ങളായ ബുദ്ധ്യാദികളെ
ഉപേക്ഷിക്കുന്നതാകുന്നു. അതായത്‌ എല്ലാം അവ്യക്തത്തില്‍നിന്നുണ്ടാവുകയും അതില്‍തന്നെ ജീവിക്കുകയും അതില്‍ തന്നെ
ലയിക്കുകയും ചെയ്യുന്നു എന്നര്‍ത്ഥം ഉപനിഷത്തില്‍ പറയുന്നു. ""യതോ ഈമാനിഭൂതാനി ജായന്തേ യേനജാതാനി
ജീവന്തി യല്‍ പ്രയന്ത്യഭിസംവിശന്തി.'' ഇതി. 
          അവ്യക്താദ്‌ വ്യക്തതാം യാതീ വ്യക്തിരവ്യക്തതാം പുനഃ
          രജസ്‌തമോഭ്യാമാവിഷ്‌ടശ്ച ക്രവല്‍ പരിവര്‍ത്തതേ     72
          യേഷാം ദ്വന്ദ്വേ പരാസക്തിരഹങ്കാര പരാശ്ച യേ       73
          ഉദയ പ്രളയൗ തേഷാം നാതേഷാം യേ ത്വതോന്യഥാ
അവ്യക്തത്തില്‍ നിന്ന്‌ മഹദാദി മഹാഭൂതപര്യന്തമുള്ള പ്രപഞ്ചരൂപമായ വ്യക്തതയുണ്ടായി പ്രളയത്തില്‍ വീണ്ടും വ്യക്തത
അവ്യക്തത്തില്‍ ലയിക്കുന്നു. (ലയക്രമം-പഞ്ചമഹാഭൂതങ്ങള്‍ തന്മാത്രകളിലും തന്മാത്രകള്‍ ഇന്ദ്രിയങ്ങളിലും ഇന്ദ്രിയങ്ങള്‍
അഹങ്കാരത്തിലും അഹങ്കാരം ബുദ്ധിയിലും ബുദ്ധി അവ്യക്തതയിലും ലയിക്കുന്നു. ഈ ലയക്രമം മോക്ഷക്രമം
കൂടിയാകുന്നു). എന്നാല്‍ പ്രളയം ഉദയം (മരണം ജനം) എന്നീ ക്രമത്തില്‍ ഈ സംസാരം ചക്രംപോലെ
തിരിഞ്ഞുകൊണ്ടിരിക്കുന്നത്‌ രജസ്‌തമോ ഗുണഭോക്തമാകയാലാകുന്നു. ഏതൊരുവര്‍ക്ക്‌ രജസ്‌തമസ്സുകളായ രണ്ടും
ഗുണയുക്തമാകയാലാകുന്നു. ഏതൊരുവര്‍ക്ക്‌ രസ്‌തമസ്സുകളായ രണ്ടു ഗുണങ്ങളില്‍ ഏറ്റവും ആസക്തിയും ഞാനെന്നും
എന്റേതാണെന്നുമുള്ള ഏറ്റവും വലിയ അഹങ്കാരവും ഉണ്ടാകുന്നുവോ അവര്‍ക്കാണ്‌ ഉദയവും പ്രളയവും (ജനവും
മരണവും) ഉണ്ടാകുന്നത്‌. ഏതൊരുവന്‍ രജസ്‌തമോ ഗുണങ്ങള്‍ നശിച്ചു സത്വഗുണയുക്തമായിത്തീരുകയും അഹങ്കാരം
നശിച്ചിരിക്കുകയും ചെയ്യുന്നുവോ അവര്‍ക്ക്‌ ജനവും മരണവും ഉണ്ടാകുന്നതല്ല. മോക്ഷപ്രാപ്‌തിയുണ്ടാകുന്നതാണ്‌.
          പ്രണോപാനഃ നിമേഷാദ്യാ ജീവനം മനസോ ഗതിഃ
          ഇന്ദ്രിയാന്തര സഞ്ചാരഃ പ്രരണം ധാരണഞ്ച യല്‍
          ദേശാന്തരഗതിഃ സ്വപ്‌നേ പഞ്ചത്വഗ്രഹണം തഥാ       74
          ദൃഷ്‌ടസ്യ ദക്ഷിണേനാക്ഷ്‌ണാ സവ്യേനാവഗമസ്‌തഥാ    75
          ഇച്ഛാ ദ്വേഷഃ സുഖം ദുഃഖം പ്രനത്‌നശ്ചേതനാധൃതിഃ
          ബുദ്ധിഃ സ്‌മൃതിരഹങ്കാരോ ലിംഗാനി പരമാത്മനഃ
പുരുഷന്റെ ലക്ഷണം എന്താകുന്നു എന്ന എട്ടാമത്തെ ചോദ്യത്തിന്റെ ഉത്തരം - പ്രാണാപാനല്‍ (ശ്വാസോച്ഛ്വാസം)
നിമേഷോന്മേഷം, ആയുസ്സ്‌, വിഷയത്തിലേക്കുള്ള മനസ്സിന്റെ ഗതി, ഒരിന്ദ്രിയത്തില്‍ നിന്ന്‌ മറ്റിന്ദ്രിയത്തിലേക്കുള്ള
മനസ്സിന്റെ സഞ്ചാരം, ഇന്ദ്രിയങ്ങളില്‍ക്കൂടിയുള്ള മനസ്സിന്റെ പ്രരണം, ധാരണം, സ്വപ്‌നത്തില്‍ക്കൂടിയുള്ള
ദേശാന്തരഗമനം, മരണം, വലത്തെ കണ്ണ്‌ കൊണ്ട്‌ കണ്ടതിനെ ഇടത്തെ കണ്ണ്‌കൊണ്ടും ഇടത്തെ കണ്ണ്‌ കൊണ്ട്‌ കണ്ടതിനെ
വലത്തെ കണ്ണു കൊണ്ടും മനസ്സിലാക്കുക, ഇച്ഛ, ദ്വേഷം, സുഖം, പ്രയത്‌നം, ചേതന, ധൃതി, ബുദ്ധി, സ്‌മൃതി,
അഹങ്കാരം ഇവ ശരീരത്തില്‍ ആത്മാവ്‌ സ്ഥിതിചെയ്യുന്നതിന്റെ ലക്ഷണമാകുന്നു. അതായത്‌ ഈ ലക്ഷണങ്ങളേക്കൊണ്ട്‌ ശരീരത്തില്‍
ആത്മാവുണ്ടെന്ന്‌ ഊഹിച്ചറിയുന്നു.
 
കണാദ മഹര്‍ഷിയുടെ വൈശേഷിക ദര്‍ശനത്തിലും ഇതുപോലെതന്നെ പറയുന്നുണ്ട്‌. ""പ്രാണാപന നിമേഷോന്മേഷ
ജീവനമനോഗതിന്ദ്രിയാന്തര സഞ്ചാരാഃ ബുദ്ധിഃ സുഖ ദുഃഖേച്ഛാദ്വേഷ പ്രയത്‌നാശ്ചാത്മനോ ലിംഗാനി.'' ഇതി.
          തസ്‌മാല്‍ സമുപലഭ്യതേ ലിംഗാന്യേതാനി ജീവതഃ
          ന മൃതസ്യാത്മ ലിംഗാനി തസ്‌മാദാഹുര്‍ മഹര്‍ഷയഃ  77
          ശരീരം ഹി ഗതേ തസ്‌മിന്‍ ശൂന്യാഗാരമചേതനം   78
          പഞ്ചഭൂതാവ ശേഷത്വാല്‍ പഞ്ചത്വംഗതമുച്യതേ
എന്തുകൊണ്ട്‌ ജീവിക്കുന്നവന്‌ മേല്‍പറഞ്ഞ ലക്ഷണങ്ങള്‍ കാണുകയും മരിച്ചവന്‌ കാണാതിരിക്കുകയും ചെയ്യുന്നുവോ
അതുകൊണ്ട്‌ തന്നെ മേല്‍പറഞ്ഞ ലക്ഷണങ്ങള്‍ ആത്മാവിന്റേതാണെന്ന്‌ മഹര്‍ഷിമാര്‍ പറയുന്നു. (അതായത്‌ ശരീരത്തില്‍ ശ്വാസ-
പ്രശ്വാസ-നിമേഷോന്മേഷാദികള്‍ കണ്ടാല്‍ ആത്മാവിന്റെ ബന്ധമുണ്ടെന്നും ഇവയൊന്നുമില്ലെങ്കില്‍ കേവലം ജഡമാണെന്നും
മനസ്സിലാക്കണം) എന്നാല്‍ ഈ ആത്മാവ്‌ ശരീരത്തില്‍ നിന്ന്‌ പോയാല്‍ ആള്‍ താമസിക്കാത്ത വീട്‌ പോലെ
ചൈതന്യമില്ലാത്തതായിത്തീരുന്നു. ശരീരത്തില്‍ നിന്ന്‌ ചേതധാതു പോയിക്കഴിഞ്ഞാല്‍ കേവലം പഞ്ചഭൂതം മാത്രം
അവശേഷിക്കുക നിമിത്തം മരണത്തിന്‌ പഞ്ചത്വം പ്രാപിച്ചു എന്ന്‌ പറയുന്നു.
          അചേതനം ക്രിയാവച്ച മനശ്ചേതയിതാ പരഃ
          യുക്തസ്യ മനസാ തസ്യ നിര്‍ദ്ദിശ്യന്തേ വീഭോഃ ക്രിയാഃ 80
          ചേതനാവാന്‍ യതശ്ചാത്മാ തതഃ കര്‍ത്താ നിരുച്യതേ
          അചേതനത്വാച്ച മനഃ ക്രിയാവദപി നോച്യതേ
നിഷ്‌ക്രിയനായ ആത്മാവിന്റെ ക്രിയ എപ്രകാരമാകുന്നു എന്ന ഒമ്പതാമത്തെ ചോദ്യത്തിന്റെ ഉത്തരം മനസ്സ്‌
ചൈതന്യമില്ലാത്തതും ക്രിയ ചെയ്യുന്നതുപോലെ തോന്നുന്നതാകുന്നു. ചൈതന്യമുള്ളതായ ആത്മാവ്‌ മനോയുക്തമായാല്‍
ആത്മാവ്‌ ക്രിയചെയ്യുന്നതായി പറയപ്പെടുന്നു. ചൈതന്യമുള്ളതായതുകൊണ്ട്‌ ആത്മാവിനെ കര്‍ത്താവെന്ന്‌ പറയപ്പെടുന്നു.
മനസ്സ്‌ ചൈതന്യമില്ലാത്തതായതുകൊണ്ട്‌ ക്രിയായുക്തമാണെങ്കിലും മനസ്സിനെ കര്‍ത്താവെന്ന്‌ പറയുന്നതല്ല.
          യഥാ സ്വേനാത്മനാത്മാനം നയതിഃ സര്‍വ്വയോനിഷു      81
          പ്രാണൈസ്‌തന്ത്രയതെ പ്രാണീനഹ്യന്യോസ്‌തസ്യതന്ത്രകഃ
ആത്മാവ്‌ സൗതന്ത്രമാണെങ്കില്‍ അനിഷ്‌ടയോനിയില്‍ ജനിക്കുന്നതെന്തുകൊണ്ട്‌ എന്ന പത്താമത്തെ ചോദ്യത്തിന്റെ ഉത്തരം -
എല്ലാ ജീവികളും തന്റെ തന്റെ ധര്‍മ്മാധര്‍മ്മ ഫലത്തിന്നഌസരിച്ച്‌ നരഗോഹസ്‌തി കീടാദി എല്ലാ യോനികളിലും
ജനിക്കുന്നതാണ്‌. അവനവന്‍ തന്നെയാണതിന്നുത്തരവാദി അല്ലാതെ മറ്റാരും നിയന്ത്രിക്കുന്നില്ല. അതായത്‌
മനോബുദ്ധ്യഹങ്കാരങ്ങളോട്‌ ചേര്‍ന്ന ആത്മാവ്‌ സ്വതന്ത്രമാണെങ്കിലും അതാത്‌ ജീവികള്‍ മനോബുദ്ധ്യഹങ്കാരങ്ങളിലൂടെ
ചെയ്യുന്ന ശുഭാശുഭ കര്‍മ്മഫലത്തിന്നഌസരിച്ച്‌ അവയോട്‌ ചേര്‍ന്നു അതാതിന്നഌസരിച്ച യോനിയില്‍ ജനിക്കുന്നതാണ്‌
അതിന്‌ മറ്റാരും കാരണക്കാരനാകുന്നില്ല. ആത്മാവ്‌ സ്വതന്ത്രവുമാണ്‌.
          വശീ തല്‍ കുരുതേ കര്‍മ്മ യല്‍കൃത്വാ ഫലമശ്‌ഌതേ 82
          വശീ ചേതഃ സമാധത്തേ വശീ സര്‍വ്വം നിരസ്യതി
ആത്മാവ്‌ സ്വന്തം അധീനത്തിലാണെങ്കില്‍ ദുഃഖകരമായ ഭാവങ്ങളേക്കൊണ്ട്‌ എന്ത്‌കൊണ്ട്‌ ആക്രമിക്കപ്പെടുന്നു. എന്ന
പതിനൊന്നാമത്തെ ചേദ്യത്തിന്റെ ഉത്തരം - ആത്മാവ്‌ സ്വന്തം അധീനത്തിലാണ്‌. അത്‌ ഏതൊരു കര്‍മ്മം ചെയ്യാനാ
ഗ്രഹിക്കുന്നുവോ അത്‌ ചെയ്‌തിട്ട്‌ ആ കര്‍മ്മഫലത്തെ സ്വന്തം ഭുജിക്കുന്നു. ആത്മാവ്‌ സ്വയം ആഗ്രഹിക്കുകയാണെങ്കില്‍
മനസ്സ്‌ ചെയ്യുന്ന ഇഷ്‌ടമായ കര്‍മ്മങ്ങളെയെല്ലാം നിരസിക്കുകയും ചെയ്യുന്നതാണ്‌. (അപ്പോള്‍ ആത്മാവ്‌ സ്വതന്തമാണ്‌
ആരുടേയും അധീനത്തിലല്ല. ആരുടെ പ്രരണയും സ്വീകരിക്കുന്നതല്ല. സ്വയം സുഖഭാവങ്ങളോടും
ദുഃഖഭാവങ്ങളോടും ചേരുന്നതാണ്‌ എന്ന്‌ താല്‌പര്യാര്‍ത്ഥം)
          ദേഹി സര്‍വ്വഗതോ ഹ്യാത്മാ സ്വേ സ്വേ സംസ്‌പര്‍ശനേന്ദ്രിയേ  83
          സര്‍വാഃ സര്‌ഡവാശ്രയസ്ഥാസ്‌തു നാത്മാതോ വേത്തി വേദനാഃ
ആത്മാവ്‌ സര്‍വ്വഗാമിയാണെങ്കില്‍ എല്ലാറ്റിലും ഉണ്ടാകുന്ന എല്ലാവിധ വേദനകളേയും എന്തുകൊണ്ട്‌ അറിയപ്പെടുന്നില്ല എന്ന
പന്ത്രണ്ടാമത്തെ ചോദ്യത്തിന്റെ ഉത്തരം - ആത്മാവ്‌ സര്‍വ്വഗതമാണെങ്കിലും ദേഹിയാകുന്നു. അതായത്‌ ശരീരിയാകുന്നു.
അതാത്‌ ദേഹിക്ക്‌ അതാത്‌ ശരീരത്തിലെ സ്‌പര്‍ശനേന്ദ്രിയങ്ങളില്‍ മാത്രമെ സംബന്ധമുള്ളു. അതുകൊണ്ട്‌ എല്ലാ
ശരീരങ്ങളുടേയും എല്ലാവിധ വേദനകളേയും ആത്മാവിന്‌ അറിയാന്‍ കഴിയുന്നതല്ല.
          വിഭുത്വമത ഏവാസ്യ യസ്‌മാല്‍ സര്‍വ്വഗതോ മഹാന്‍
          മനസശ്ച സമാധാനാല്‍ പശ്യത്യാത്മാ തിരസ്‌കൃതം   84
          നിത്യാഌബന്ധം മനസാ ദേഹകര്‍മ്മാഌപാതിനാ    85
          സര്‍വൃയോനിഗതം വിദ്യാദേകയോനാവപി സ്ഥിതം
ആത്മാവ്‌ വിഭുവാണെങ്കില്‍ ഒളിഞ്ഞു നില്‍ക്കുന്ന വസ്‌തുക്കളെ എന്തുകൊണ്ട്‌ കാണാന്‍ കഴിയുന്നില്ല. എന്ന പതിമൂന്നാമത്തെ
ചോദ്യത്തിന്റെ ഉത്തരം - എന്തുകൊണ്ട്‌ ആത്മാവ്‌ സര്‍വ്വഗാമിയും മഹാഌം ആണോ അത്‌കൊണ്ട്‌ തന്നെ അതിന്‌
വിഭുത്വം കല്‌പിച്ചിരിക്കുന്നു. എന്നാല്‍ ദേഹിയായിരിക്കുന്ന ആത്മാവിന്‌ ആ ദേഹത്തിന്നഌസരിച്ച ഇ
ന്ദ്രിയങ്ങളില്‍ക്കൂടിയുള്ള അറിവെ ഉണ്ടാവുകയുള്ളൂ. അതുകൊണ്ട്‌ ശൈലകഡ്യാദികളിലും മറ്റും ഒളിഞ്ഞുകിടക്കുന്ന സാ
ധനങ്ങളെ കാണാന്‍ കഴിയുന്നതല്ല. എന്നാല്‍ മനസ്സ്‌ ആത്മാവില്‍ ലയിച്ചാല്‍ അതായത്‌ ചിത്തവൃത്തി നിരോധമായാല്‍ ആ
ആത്മാവിന്‌ ഒളിഞ്ഞുകിടക്കുന്നത്‌ മാത്രമല്ല കഴിഞ്ഞുപോയതും ഇപ്പോള്‍ നടക്കുന്നതും വരാനിരിക്കുന്നതും എല്ലാം
ഒരുപോലെ കാണാന്‍ കഴിയുന്നതാണ്‌. ഇതാണ്‌ യോഗികള്‍ക്കുണ്ടാകുന്ന അവസ്ഥ.
 
ശരീരകര്‍മ്മത്തിന്നഌസരിച്ച്‌ മനസ്സ്‌ ഒരിക്കലും വിട്ടുപിരിയാതെ എപ്പോഴും ആത്മാവുമായി ബന്ധപ്പെട്ടു
നില്‍ക്കുന്നതാണ്‌. മനസ്സിന്റെ ബന്ധം വിട്ടു മോക്ഷത്തെ പ്രാപിച്ചാല്‍ ആത്മാവ്‌ ഏകയോനിഗതമായാല്‍ പോലും
സര്‍വ്വയോനിഗതം (സര്‍വ്വവ്യാപി) ആണെന്നറിയണം.
 
മോക്ഷപ്രാപ്‌തിവരെ മനസ്സും ആത്മാവും തമ്മിലുള്ള ബന്ധം നിത്യമാകുന്നു. ശരീരം നശിച്ചാലും മനസ്സ്‌
ആത്മാവുമായുള്ള ബന്ധം വിച്ഛേദിക്കപ്പെടുന്നില്ല. ആത്മാവ്‌ എപ്പോള്‍ ജനിക്കുന്നുവോ അപ്പോള്‍ മനസ്സും അതിന്റെ കൂടെതന്നെ
ഉണ്ടാകുന്നതാണ്‌. മഌഷ്യന്റെ ബന്ധത്തിഌം മോക്ഷത്തിഌം കാരണം മനസ്സ്‌ ഒന്ന്‌ മാത്രമാകുന്നു. പതഞ്‌ജലി തന്റെ
യോഗ സൂത്രത്തില്‍ ""യോഗഃ ചിത്തവൃത്തിനിരോധഃ'' എന്ന്‌ വളരെ ലളിതമായും വ്യക്തമായും പറഞ്ഞിരിക്കുന്നു.
          ആദിര്‍നാസ്‌ത്യാത്മനഃ ക്ഷേത്ര - പാരമ്പര്യമനാദികം
          അതസ്‌തയോരനാദിത്വാല്‍ കിം പൂര്‍വ്വമിതി നോച്യതേ
ക്ഷേത്രജ്ഞനാണോ അതല്ല ക്ഷേത്രമാണോ ആദ്യം എന്ന പതിനാലാമത്തെ ചോദ്യത്തിന്റെ ഉത്തരം - ആത്മാവിന്‌ ആദിയില്ല. ക്ഷേ
ത്രത്തിന്റെ (ശരീരത്തിന്റെ) പാരമ്പര്യവും അനാദിയാകുന്നു. അതുകൊണ്ട്‌ രണ്ടിന്റേയും അനാദിനിമിത്തം ഏതാണ്‌
ആദ്യം എന്ന്‌ പറയാന്‍ കഴിയുന്നതല്ല.
          ജ്ഞഃ സാക്ഷീത്യുച്യുതേ നാജ്ഞാ സാക്ഷീ ഹ്യാത്മാഹൃതഃ സ്‌മൃതഃ
          സര്‍വ്വോ ഭാവോ ഹി സര്‍വ്വേഷാം ഭൂതാനാമാത്മസാക്ഷികഃ
ആത്മാവ്‌ ആരുടെ സാക്ഷിയാകുന്നു എന്ന പതിനഞ്ചാമത്തെ ചോദ്യത്തിന്റെ ഉത്തരം - അറിയുന്നവന്‍ ആരോ അവനെ സാക്ഷി
എന്ന്‌ പറയുന്നു. അറിയാത്തവനെ (ജഡപദാര്‍ത്ഥത്തെ) സാക്ഷി എന്ന്‌ പറയുന്നതല്ല. ആത്മാവ്‌ സാക്ഷിയാകുന്നു.
സര്‍വ്വഭൂതങ്ങള്‍ക്കും സര്‍വ്വഭാവങ്ങള്‍ക്കും ആത്മാവ്‌ തന്നെയാകുന്നു സാക്ഷി.
          നൈകഃ കദാചിദ്‌ ഭൂതാത്മാ ലക്ഷണൈരുപലഭ്യതേ
          വിശേഷോഌപലഭ്യസ്യ തസ്യ നൈകസ്യ വിദ്യതേ       88
          സംയോഗഃ പുരുഷ സ്യേഷ്‌ടോ വിശോഷാ വേദനാകൃതഃ 89
          വേദനാ യത്ര നിയതാവിശേഷസ്‌തത്ര തല്‍കൃതഃ
ആത്മാവ്‌ നിര്‍വ്വികാരനാണെങ്കില്‍ അവനില്‍ സുഖദുഖാദിഭേദങ്ങള്‍ എങ്ങിനെയുണ്ടാകുന്നു എന്ന പതിനാറാമത്തെ
ചോദ്യത്തിന്റെ ഉത്തരം - ഏകമായിരിക്കുന്ന ഭൂതാത്മാവിനെ ലക്ഷണങ്ങളോടു കൂടി ഒരുക്കലും അറിയാന്‍ കഴിയുന്നതല്ല.
ആ വേര്‍തിരിച്ചറിയാന്‍ കഴിയാത്ത ഏകമായ ആത്മാവിന്‌ യാതൊരു ഭീന്നതയും ഇല്ല. അതായത്‌ സുഖദുഃഖാദി
വിശേഷങ്ങളൊന്നും ഇല്ല സുഖദുഃഖാദി വേദനാവിശേഷങ്ങള്‍ സംയോഗ പുരുഷന്‌ (24-തത്വങ്ങളടങ്ങിയ രാശി
പുരുഷന്‌ ഇഷ്‌ടമുള്ളതാകുന്നു. എവിടെ ബുദ്ധ്യാദികളോട്‌ ചേര്‍ന്ന കര്‍മ്മപുരുഷന്‌ സുഖദുഃഖാത്മികമായ
വ്യവസ്ഥിത വേദനാ വിശേഷങ്ങള്‍ ഉണ്ടാകുന്നുവോ അവിടെ അത്‌ ആത്മാവില്‍ വര്‍ത്തിക്കുന്നു എന്നേയുള്ളൂ.
 
ആത്മാവ്‌ സുഖിയുമല്ല ദുഃഖിയുമല്ല എപ്പോള്‍ ചതുര്‍വിംശതിതത്വമയമായ പുരുഷന്‍ സത്വരജസ്‌തമോഗുണങ്ങളോട്‌
കൂടിയതായിത്തീരുന്നുവോ അപ്പോള്‍ അവന്‍ സുഖി ഞാന്‍ ദുഃഖി എന്നൊക്കെതോന്നുകയും അത്‌ ആത്മാവില്‍
ആരോപിക്കുകയും ചെയ്യുന്നതാകുന്നു.
          ചികില്‍സതി ഭിഷക്‌ സര്‍വ്വാസ്‌ത്രികാലാ വേദനാ ഇതി 90
          യയാ യുക്ത്യാ വദന്ത്യേകേ സാ യുക്തിരുപധാര്യതാം
ഭൂതം, ഭാവി, വര്‍ത്തമാനം എന്നീ മൂന്ന്‌ കാലങ്ങലില്‍ ഉണ്ടാകുന്ന രോഗങ്ങളില്‍ വൈദ്യന്‍ ഏത്‌ രോഗത്തിന്‌
ചികിത്സിക്കമം 17-18-19 ചോദ്യത്തിന്റെ ഉത്തരം - വൈദ്യന്‍ മൂന്ന്‌ കാലങ്ങളിലുണ്ടാകുന്ന രോമങ്ങള്‍ക്കും
ചികിത്സിക്കേണ്ടതാകുന്നു. ഏത്‌ യുക്തിയിലൂടെയാണ്‌ അങ്ങിനെ പറയുന്നതെന്ന്‌ ചില ആചാര്യന്മാര്‍ ചോദിച്ചേക്കും.
അഗ്നിവേശ! അതിന്റെ യുക്തി എന്താണെന്ന്‌ പറഞ്ഞുതരാം കേട്ടുധരിച്ചുകൊള്‍ക.
          പുനസ്‌തച്ഛിലസഃ ശുല ജ്വരഃ സ പുനരാഗതഃ
          പുനഃ സ കാസോ ബലവാംശ്‌ഛര്‍ദ്ദിഃ സ പുനരാഗതാ
          ഏഭിഃ പ്രസിദ്ധ വചനൈരതീതാഗമനം മതം        92
          കാലശ്ചായമതീതാനാമര്‍ത്തിനാം പുനരാഗതഃ        93
          തമര്‍ത്തികാലമുദ്ദിശ്യ ഭേഷജം യല്‍ പ്രയുജ്യതേ
          അതീതാനാം പ്രശമനം വേദനാനാം തദുച്യതേ
കഴിഞ്ഞുപോയ രോഗത്തിന്‌ ചികിത്സിക്കേണ്ടുന്നതിന്റെ യുക്തി-ഒരുക്കലുണ്ടായ തലവേദന വീണ്ടും ഉണ്ടാകുന്നു.
ഒരിക്കലുണ്ടായ പനി വീണ്ടും ഉണ്ടാകുന്നു. ബലവാനായ കാസവും ഛര്‍ദ്ദിയും വീണ്ടും ഉണ്ടാകുന്നതാണ്‌. ഇപ്രകാരമുള്ള
ലോകപ്രസിദ്ധമായ വാക്കുകളാല്‍ കഴിഞ്ഞുപോയ രോഗം വീണ്ടും ഉണ്ടാകുന്നു എന്നുള്ളത്‌ എല്ലാവര്‍ക്കും സമ്മതമാണ്‌. ഈ
കഴിഞ്ഞുപോയ രോഗം വീണ്ടും ഉണ്ടാകുന്നതിന്‌ സമയനിശ്ചയവും ഉണ്ടാകുന്നതാണ്‌. ആ കഴിഞ്ഞുപോയ രോഗത്തിന്റെ
സമയത്തെ ഉദ്ദേശിച്ച്‌ ഏതൊരു ഔഷധം ഉപയോഗിക്കുന്നുവോ അത്‌ കഴിഞ്ഞുപോയ രോഗങ്ങളുടെ ശമനത്തിനാണെന്ന്‌
പറയുന്നു. (കഴിഞ്ഞുപോയ രോഗത്തിന്‌ ചികിത്സിക്കണം എന്ന്‌ പറഞ്ഞതിന്റെ യുക്തി ഇതാകുന്നു)
          ആപസ്‌താഃ പുനരാഗുര്യാ യാഭിഃ ശസ്യം പുരാ ഹതം
          യഥാ പ്രക്രിയതേ സേതു പ്രതികര്‍മ്മ തഥാശ്രയേ         94
          പൂര്‍വ്വരൂപം വികാരാണാം ദൃഷ്‌ട്വാ പ്രാദുര്‍ഭവിഷ്യതാം 95
          യാ ക്രിയാ ക്രിയതേ സാ ച വേദനാം ഹന്ത്യനാഗതാം
വരാനിരിക്കുന്ന രോഗത്തിന്‌ ചികിത്സിക്കേണ്ടതിന്റെ യുക്തി-പണ്ട്‌ വെള്ളം കയറിയതുകൊണ്ട്‌ കൃഷി നശിച്ചുപോയത്‌
കണ്ടിട്ട്‌ ഇനി വെള്ളം കയറാതിരിക്കാന്‍ ചിറ കെട്ടുന്നതുപോലെ വരാനിരിക്കുന്ന രോഗങ്ങളുടെ പൂര്‍വ്വരൂപം കണ്ടിട്ട്‌
ഏതൊരു ചികിത്സ ചെയ്യപ്പെടുന്നുവോ അത്‌ ഭാവിയില്‍ ഉണ്ടാകാന്‍ പോകുന്ന രോഗങ്ങളെ നശിപ്പിക്കുന്നതാകുന്നു.
          പാരമ്പര്യാഌ ബന്ധത്സു ദുഖാനാം വിനിവര്‍ത്തതേ
          സുഖഹേതൂപചാരേണ സുഖഞ്ചാപി പ്രവര്‍ത്തതേ              96
          ന സമാ യാന്തി വൈഷമ്യം വിഷമാഃ സമതാം ന ച        97
          ഹേഭൂതിഃ സദൃശാ നിത്യം ജായന്തേ ദേഹധാതവഃ         98
          യുക്തിമേതാം പുരസ്‌കൃത്യ ത്രികാലാം വേദനാം ഭിഷക്‌
          ഹന്തിത്യുക്താ ചികിത്സാ സാ നൈഷ്‌ഠീകീ യാ വിനോപധാം
വര്‍ത്തമാനകാലത്ത്‌ രോഗത്തിന്‌ ചികിത്സിക്കേണ്ടതിന്റെ യുക്തി-ആരോഗ്യത്തിന്‌ കാരണമായ ഉപചാരം (ചികിത്സ)
ശീലിക്കിന്നതുകൊണ്ട്‌ ദുഃഖങ്ങള്‍ക്ക്‌ (രോഗങ്ങള്‍ക്ക്‌) നിവൃത്തിയും സുഖവും ആരോഗ്യവും ഉണ്ടാകുന്നതാണ്‌. ദേഹ
ധാതുക്കള്‍ സമമായിട്ടുള്ളത്‌ സമഹേതുക്കളാല്‍ വൈഷമ്യത്തെ പ്രാപിക്കുന്നതല്ല വിഷമമായിട്ടുള്ളത്‌ വിഷമഹേതുക്കളാല്‍
സമത്തെ പ്രാപിക്കുന്നതുമല്ല, ദേഹധാതുക്കള്‍ എപ്പോഴും ഹേതുക്കള്‍ക്ക്‌ തുല്യമായുണ്ടാകുന്നതാണ്‌. അതായത്‌ അസാത്മേ
ന്ദ്രിയാര്‍ത്ഥ സംയോഗാദി വിഷമഹേതുക്കളാല്‍ ധാതുവൈഷമ്യവും സ്വസ്ഥവൃത്താദി സമഹേതുക്കളാല്‍ ധാതുസാമ്യതയും
ഉണ്ടാകുന്നതാണ്‌. ഈ പറഞ്ഞ യുക്തികള്‍ക്കഌസരിച്ചു വൈദ്യന്‍ മൂന്ന്‌ കാലത്തുണ്ടാകുന്ന രോഗങ്ങള്‍ക്കും
ചികിത്സിക്കേണ്ടതാണ്‌. ഇച്ഛാദ്വേഷാദികളെ നശിപ്പിക്കുന്നതായ ഏതൊരു ചികിത്സയുണ്ടോ അത്‌ മോക്ഷ
പ്രാപ്‌തിക്കുള്ളതാകുന്നു. ""ഭാവദോഷഉപധോ
ദോഷോഌപധാ'' ഇതി വൈശേഷിക ദര്‍ശനം. ഉപധാ എന്ന്‌ പറയുന്നത്‌ ഭാവദോഷത്തിന്നാണ്‌ പ്രവൃത്തി
ലക്ഷണത്തിന്‌ ഭാവദോഷം എന്ന്‌ പറയുന്നു. ഈ ഭാവദോഷം നിമിത്തമാണ്‌ പുരുഷന്‍ സംസാരത്തില്‍ ബന്ധിക്കപ്പെടുന്നത്‌.
ഈ ബന്ധം നശിക്കുന്നതായ എല്ലാ പ്രവൃത്തികളും മോക്ഷപ്രാപ്‌തിക്കുള്ളതാകുന്നു.
          ഉപധാ ഹി പരോ ഹേതുര്‍ദുഃഖഭുഃഖാ ശ്രയപ്രദഃ 99
          ത്യാഗഃ സര്‍വ്വോപധാനാഞ്ച സര്‍വ്വദുഃഖവ്യപോഹകഃ
മാനസിക ദുഃഖവും ശാരീരിക ദുഃഖവും ഉണ്ടാവാഌള്ള മൂലകാരണം നിശ്ചയമായും ഉപധാ
(രാഗദ്വേഷമോഹാദികള്‍) ആകുന്നു. എല്ലാവിധ രാഗദ്വേഷാദികളേയും ത്യജിച്ചാല്‍ മാനസികവും
ശാരീരികവുമായ എല്ലാവിധ ദുഃഖങ്ങളും നശിക്കുന്നതാകുന്നു.
          കോഷകാരോ യഥാ ഹ്യംശൂഌരാദത്തേ വഝപ്രദാന്‍
          ഉപാദത്തേ യഥാര്‍ത്ഥേഭ്യസ്‌തൃഷ്‌ണാമജ്ഞഃ സദാതുരഃ
പട്ടുനൂല്‍പുഴു എപ്രകാരം തന്റെ മരണത്തിന്‌ കാരണമാകുന്ന പട്ടുനൂലിനെ സ്വയം ഉല്‌പാദിപ്പിക്കുന്നുവോ അ
പ്രകാരം അജ്ഞാനിയായ മഌഷ്യന്‍ വിഷയതൃഷ്‌ണ സ്വയം ഉണ്ടാക്കി സദാദുഃഖിയായിത്തീരുന്നു.
          യസ്‌ത്വഗ്നികല്‍പാനര്‍ത്ഥാന്‍ ജ്ഞോ ജ്ഞാത്വാ തേഭ്യോ നിര്‍ത്തതേ 101
          അനാരംഭാദസംയോഗാല്‍ തം ദുഃഖം നോപതിഷ്‌ഠതേ
ജ്ഞാനിയായിരിക്കുന്ന ഏതൊരുവന്‍ വിഷയങ്ങളെ അഗ്നിക്കു തുല്യം ദുഃഖമുണ്ടാക്കുന്നതാണെന്ന്‌ മനസ്സിലാക്കിയിട്ട്‌
അവയില്‍നിന്ന്‌ പിന്‍വാങ്ങുന്നുവോ അങ്ങിനെയുള്ളവന്റെ കര്‍മ്മത്യാഗം നിമിത്തമായും (പ്രവര്‍ത്തികളൊന്നും
തുടങ്ങിവെയ്‌ക്കായ്‌ക നിമിത്തമായും) കര്‍മ്മഫലങ്ങളോടുള്ള ബന്ധം ഇല്ലായ്‌കയാലും സംസാര ദുഃഖം അവനെ ബാ
ധിക്കുന്നതല്ല. (അവന്‌ ജന മരണ ദുഃഖം ഉണ്ടാകുന്നതല്ല.)
 
കര്‍മ്മങ്ങളിലൂടെ ധര്‍മ്മാധര്‍മ്മം ഉണ്ടാകുകയും ധര്‍മ്മാ ധര്‍മ്മം നിമിത്തം ശരീരേന്ദ്രിയ സത്വങ്ങളോട്‌
സംയോഗമുണ്ടാകുകയും ജനിക്കുകയും ചെയ്യുന്നു. ജനിച്ചാല്‍ ദുഃഖവും ഉണ്ടാകുന്നു. എപ്പോള്‍ വിഷയതൃഷ്‌ണ
ഇല്ലാതിരിക്കുന്നുവോ അപ്പോള്‍ കര്‍മ്മം ഇല്ലാതാകുകയും ജനിക്കാതിരിക്കുകയും അതായത്‌ മോക്ഷത്തെ പ്രാപിക്കുകയും
ചെയ്യുന്നു.
          ധിധൃതിസ്‌മൃതി വിഭ്രംശഃ സംണ്ട്രാപ്‌തിഃ കാലകര്‍മ്മണാം
          അസാത്മ്യാര്‍ത്ഥാഗമശ്ചേതി ജ്ഞാതവ്യാ ദുഃഖഹേതവഃ
ദുഃഖത്തിന്റെ കാരണം എന്താകുന്നു എന്ന ഇരുപതാമത്തെ ചോദ്യത്തിന്റെ ഉത്തരം - ധീധൃതിസ്‌മൃതി വിഭ്രംശവും
(ബുദ്ധിഭ്രംശവും) കാലങ്ങളുടേയും കര്‍മ്മങ്ങളുടേയും സമ്പ്രാപ്‌തിയും (ശീതോഷ്‌ണവര്‍ഷ ലക്ഷണങ്ങളോടുകൂടിയ
കാലങ്ങളുടേയും കര്‍മ്മങ്ങളുടേയും അയോഗാതിയോഗ മിത്ഥ്യായോഗവും) അസാത്മ്യാര്‍ത്ഥാഗമവും (ഇ
ന്ദ്രിയാര്‍ത്ഥങ്ങളുടെ അയോഗാതിയോഗ മിത്ഥ്യായോഗവും) ദുഃഖകാരണമാണെന്നറിയണം. (കാലബുദ്ധീ
ന്ദ്രിയാര്‍ത്ഥങ്ങളുടെ ഹീനമിത്ഥ്യാതിയോഗങ്ങളെ സൂത്രസ്ഥാനത്തില്‍ വിശദമായി വിവരിച്ചിട്ടുണ്ട്‌.)
          വിഷമാഭിനിവേശോ യോ നിത്യാനിത്യേ ഹിതാഹിതേ
          ജ്ഞേയഃ സ ബുദ്ധിവിഭ്രംശഃ സമം ബുദ്ധിര്‍ഹിപശ്യതി
ബുദ്ധിവിഭ്രംശ ലക്ഷണം - നിത്യത്തില്‍ അനിത്യം അനിത്യത്തില്‍ നിത്യം ഹിതത്തില്‍ അഹിതം അഹിതത്തില്‍ ഹിതം
എന്നിങ്ങിനെയുള്ള വിഷമമാകുന്ന അഭിനിവേശം ഏതൊരുവനില്‍ കാണപ്പെടുന്നുവോ അത്‌ ബുദ്ധിവി
ഭ്രംശമാണെന്നറിയണം. എന്നാല്‍ ഹിതത്തില്‍ ഹിതവും അഹിതത്തില്‍ അഹിതവും നിത്യത്തില്‍ നിത്യതയും അനിത്യത്തില്‍
അനിത്യതയും കാണപ്പെടുന്നത്‌ സമബുദ്ധിയാണെന്നുമറിയണം.
          വിഷയപ്രബലം ചിത്തം ധൃതിഭ്രംശാന്ന ശക്യതേ
          നിയന്തമേഹചോദര്‍ത്ഥാന്‍ ധൃതിര്‍ഹി നീയമാത്മികാ
ധൃതിഭ്രംശലക്ഷണം - വിഷയത്തില്‍ പ്രബലമായി പ്രവര്‍ത്തിക്കുന്ന മനസ്സിനെ നിഗ്രഹിക്കുന്ന ശക്തിയാകുന്നു. ധൃതി
അങ്ങിനെയുള്ള ധൃതി വിഭ്രംശം നിമിത്തം പ്രബലമായ ചിന്ത്യ സങ്കല്‌പാദി വിഷയങ്ങളില്‍ നിന്ന്‌ മനസ്സിനെ നി
ഗ്രഹിക്കുവാന്‍ കഴിയുന്നതല്ല. അഹിതമായ ഇന്ദ്രിയാര്‍ത്ഥങ്ങളില്‍ നിന്ന്‌ മനസ്സിനെ നിയന്ത്രിക്കുവാഌം കഴിയുന്നതല്ല.
          തത്വജ്ഞാനേ സ്‌മൃതിര്യസ്യ രജോമോഹാവൃതാത്മനഃ           105
          ഭ്രശ്യതേ സ സ്‌മൃതിര്‍ഭ്രംശഃ സ്‌മര്‍ത്തവ്യം ഹി സ്‌മൃതൗ സ്ഥിതം
സ്‌മൃതിവിഭ്രംശ ലക്ഷണം-രജസ്‌തമോ ഗുണങ്ങളാല്‍ ആവൃതമായ മനസ്സോടു കൂടിയ ഏതൊരുവന്ന്‌ തത്വജ്ഞാനത്തിലുള്ള
(യഥാര്‍ത്ഥജ്ഞാനത്തിലുള്ള) ഓര്‍മ്മ അധഃപതിക്കുന്നുവോ അത്‌ സ്‌മൃതി വിഭ്രംശമാകുന്നു. കാരണം
സ്‌മരിക്കപ്പെടേണ്ടതിനെ സ്‌മരിക്കുക എന്നുള്ളത്‌ സ്‌മൃതിയില്‍ ആശ്രിതമാകുന്നു. (അഌഭവിച്ച വിഷയങ്ങളെ ഒട്ടും
വിട്ടുകളയാതെ സ്‌മരിക്കുന്നതിന്ന്‌ സ്‌മൃതി എന്ന്‌ പറയുന്നു)
          ധീധൃതീസ്‌നൃതി വിഭ്രഷ്‌ട കര്‍മ്മയല്‍ കുരുതേശുഭം
          പ്രജ്ഞാപരാധം തം വിദ്യാല്‍ സര്‍വ്വദോഷ പ്രകോപണി
പ്രജ്ഞാപരാധം - ധീധൃതിസ്‌മൃതി വിഭ്രഷ്‌ടനായവന്‍ ഏതൊരു അശുഭകര്‍മ്മം ചെയ്യുന്നുവോ അതിനെ പ്രജ്ഞാപരാ
ധമാണെന്നറിയണം പ്രജ്ഞാപരാധം ശാരീരികവും മാനസികവുമായ എല്ലാ ദോഷങ്ങളേയും കോപിപ്പിക്കുന്നതാകുന്നു.
          ഉദീരണം ഗതിമതാമുര്‍ദീണ്ണാനഞ്ച നിഗ്രഹഃ
          സേവനം സാഹസാനാഞ്ച നാരീണാഞ്ചാതി സേവനം
          കര്‍മ്മകാലാതിപാതശ്ച മിഥ്യാരംഭശ്ച കര്‍മ്മണാം
          വിനയാചാര ലോപശ്ച പൂജ്യനാഞ്ചാഭി ധര്‍ഷണം
          ജ്ഞാതാനാം സ്വയമര്‍ത്ഥാനാ മഹിതാനാം നിഷേവണം
          പരമൗന്‍മാദാകാനാഞ്ച പ്രത്യയാനാം നിഷേവണം
          അകാലാദേശ സഞ്ചാരോ മൈത്രീ സ്‌ക്ലീഷ്‌ടകര്‍മ്മഭിഃ
          ഇന്ദ്രിയോപക്രമോക്തസ്യ സദ്‌വൃത്തസ്യ ച വര്‍ജ്ജനം
          ഈര്‍ഷ്യമാന ഭയക്രാധ ലോഭമോഹമദ ഭ്രമാഃ
          തജ്ജം വാ കര്‍ച്ച യല്‍ ക്ലിഷ്‌ടം യദ്‌ ദേഹ കര്‍മ്മച
          യച്ചാന്യദീദൃശം കര്‍മ്മ രജോമോഹ സമുത്ഥിതം
          പ്രജ്ഞാപരാധം തം ശിഷ്‌ടാ ബ്രുവതേ വ്യാധികാരണം
മലമൂത്രാദി വേഗങ്ങളെ ബലാല്‍ പ്രവര്‍ത്തിപ്പിക്കുക. പ്രവര്‍ത്തനമായതിനെ തടയുക, സാഹസപ്രവര്‍ത്തികള്‍ ചെയ്യുക,
അതിനായി സ്‌ത്രീസേവ ചെയ്യുക, ചികില്‍സാദി കര്‍മ്മങ്ങള്‍ ചെയ്യേണ്ടുന്ന സമയത്ത്‌ ചെയ്യാതിരിക്കുക,
വമന-വിരേചനാദി കര്‍മ്മങ്ങള്‍ യഥാവിധി ചെയ്യാതിരിക്കുക, വിനയത്തിഌം വിശിഷ്‌ടാചാരങ്ങള്‍ക്കും ലോപം
വരുത്തുക, പൂജ്യന്മാരായവരെ അപമാനിക്കുക, സ്വയം അറിഞ്ഞുകൊണ്ട്‌ അഹിതമായ വിഷയങ്ങളെ ശീലിക്കുക, ഏറ്റവും
ഉന്മാദപ്രദമായവയെ ശീലിക്കുക, അസമയത്തും നിഷിദ്ധസ്ഥലത്തും സഞ്ചരിക്കുക, പാപകര്‍മ്മം ചെയ്യുന്നവരുമായി ബന്ധപ്പെടുക
ഇന്ദ്രിയോപക്രമണീയാദ്ധ്യായത്തില്‍ പറഞ്ഞ സദ്‌ വൃത്തികളെ ത്യജിക്കുക ഇവയും ഈര്‍ഷ്യ, അഹങ്കാരം, ഭയം, ക്രാ
ധം, ലോഭം, മോഹം, മദം, ഭ്രമം, ഇവയും ഇവ ജന്യമായുണ്ടാകുന്ന മാനസികവും ശാരീരികവുമായ
കര്‍മ്മങ്ങളും രജസ്‌തമോഗുണജന്യമായുണ്ടാകുന്ന ഇതുപോലെയുള്ള മറ്റ്‌ കര്‍മ്മങ്ങളും പ്രജ്ഞാപരാധവും
രോഗകാരണമാണെന്ന്‌ ജ്ഞാനികള്‍ പറയുന്നു.
          ബുദ്ധ്യാ വിഷമവിജ്ഞാനം വിഷമഞ്ച പ്രവര്‍ത്തനം
          പ്രജ്ഞാപരാധം ജാനീയാന്‍മനസോ ഗോചരം ഹി തല്‍.
ബുദ്ധികൊണ്ടുള്ള അഌചിതമായ വിജ്ഞാനവും അഌചിതമായ പ്രവര്‍ത്തനവും ചുരുക്കത്തില്‍ പ്രജ്ഞാപരാധമാണെന്നറിയണം.
ആ പ്രജ്ഞാപരാധം മനസ്സിന്റെ വിഷയമാകുന്നു.
          നിര്‍ദ്ദിഷ്‌ടാ കാലസംപ്രാപ്‌തിര്‍ വ്യാധീനാം ഹേതു സംഗ്രഹേ 112
          ചയപ്രകോപ പ്രശമാഃ പിത്താദീനാം യഥാപുര
കാലസമ്പ്രാപ്‌തി (കാലത്തിന്റെ മിത്ഥ്യായോഗാതിയോഗങ്ങള്‍) രോഗങ്ങളുടെ ഹേതുസംഗ്രഹത്തില്‍ (സൂത്രസ്ഥാനത്തിലെ
ദീര്‍ഘഞ്‌ജീവിതീയാദ്ധ്യായത്തില്‍ നിര്‍ദ്ദേശിക്കപ്പെട്ടിട്ടുള്ളത്‌. ""കാലബുദ്ധീന്ദ്രിയാര്‍ത്ഥാനാം യോഗാമിത്ഥ്യാന
ചാതിച. ദ്വയാശ്രയാണാം വ്യാധിനാം ത്രിവിധോ ഹേതു സംഗ്രഹഃ'' ഇതി. പിത്താദിദോഷങ്ങളുടെ ചയ
പ്രകോപ പ്രശമങ്ങള്‍ മുമ്പ്‌ സൂത്രസ്ഥാനത്തിലെ കിയന്തഃ ശിരസീയാദ്ധ്യായത്തില്‍ വിവരിച്ചിട്ടുണ്ട്‌. ""ചയപ്രകോപ
പ്രശമഃ പിത്താദീനാം യഥാക്രമം ഭവന്ത്യേകൈശഃ ഷട്‌സുകാലേഷ്വഭ്രാഗമാദിഷ്‌ട'' ഇതി.
          മിത്ഥ്യാദിഹീന ലിംഗാശ്ച വര്‍ഷാന്താ രോഗഹേതവഃ
          ജീര്‍ണ്ണഭുക്ത പ്രജീര്‍ണ്ണാന്ന കാലാകാല സ്ഥിതിഷ്‌ച യാ
          പൂര്‍വ്വമധ്യാ പരാഹ്മാശ്ച രാത്യ്രാ യാമാസ്‌ത്രയശ്ചയേ
          യേഷു കാലേഷു നിയതായേ രോഗാസ്‌തേ ച കാലജാഃ
ശരദ്‌ഋതു മുതല്‍ വര്‍ഷഋതുവരെയുള്ള ആറ്‌ ഋതുലക്ഷണങ്ങളുടെ ഹീനമിത്ഥ്യാതിയോഗ ലക്ഷണങ്ങളുംരോഗഹേതുക്കളാണെന്ന്‌
സൂത്രസ്ഥാനത്തിലെ തിസ്രഷണിയാദ്ധ്യായത്തില്‍ പറഞ്ഞിട്ടുണ്ട്‌. ആഹാരം കഴിച്ച ഉടനേയും ദഹിക്കുമ്പോഴും
ദഹിച്ചാലും ബാല്യത്തിലും യൗവ്വനത്തിലും വാര്‍ദ്ധക്യത്തിലും പകലിന്റെ ആദിയിലും മദ്ധ്യത്തിലും അന്ത്യത്തിലും രാ
ത്രിയുടെ ആദിയിലും മദ്ധ്യത്തിലും അന്ത്യത്തിലും ക്രമത്തില്‍ കഫം, പിത്തം, വാതം എന്നിവ കോപിക്കുന്നതാണ്‌. ഈ
കാലങ്ങളില്‍ നിശ്ചയമായും ഏത്‌ രോഗങ്ങള്‍ ഉണ്ടാകുന്നുവോ അവയും കാലജന്യമാകുന്നു.
          അന്യോദ്യുഷ്‌കോ ദ്വ്യഹഗ്രാഹി തൃതീയക ചതുര്‍ത്ഥകൗ
          സ്വേ സ്വേ കാലേ പ്രവര്‍ത്താന്തേ കാലേ ഹ്യേഷാം ബലാഗമഃ
          ഏതേ ചാന്യേ ച യേ കേപീല്‍ കാലജാ വിവിധാ ഗദാഃ
          അനാഗതേ ചികില്‍സ്യസ്‌തേ ബലകാലൗ വിജാനതാ.
ഒരു ദിവസം ഇടവിട്ടും രണ്ടുദിവസം ഇടവിട്ടും മൂന്ന്‌ ദിവസം ഇടവിട്ടും നാല്‌ ദിവസം ഇടവിട്ടും ഉണ്ടാകുന്ന
ജ്വരം അതാത്‌ സമയത്തുണ്ടുകുകയും അതാത്‌ സമയത്തില്‍ ബലപ്പെടുകയും ചെയ്യുന്നു. അതുകൊണ്ട്‌ അതും
കാലജന്യമാകുന്നു. ഇത്തരം കാലജന്യമായ രോഗങ്ങളേയും കാലജന്യമായുണ്ടാകുന്ന വിവിധ വിധത്തിലുള്ള മറ്റ്‌
രോഗങ്ങളേയും അവ ഉണ്ടാകുന്നതിഌ മുമ്പായി ബലകാലങ്ങളെ അറിയുന്ന വൈദ്യന്‍ ചികില്‍സിക്കണം.
          കാലസ്യ പരിണാമേന ജരാമൃത്വ്യനിമിത്തജ്‌#ഃ
          രോഗാഃ സ്വഭാവികാ ദൃഷ്‌ടാ സ്വഭാവോ നിഷ്‌ക്രിയഃ
കാലത്തിന്റെ പരിണാമംകൊണ്ടുണ്ടാകുന്ന ജരാമൃത്യു നിമിത്തജന്യമായ രോഗങ്ങള്‍ സ്വാഭാവികമായി കാണപ്പെടുന്നു.
സ്വാഭാവികമായുണ്ടാകുന്ന രോഗങ്ങള്‍ക്ക്‌ ചികില്‍സയില്ല. ഇവയും കാലജന്യമായ രോഗങ്ങളാകുന്നു.
          നിര്‍ദ്ദിഷ്‌ടം ദൈവ ശബ്‌ദേന കര്‍മ്മയേല്‍ പൗര്‍വ്വദേഹികം 120
          ഹേതുസ്‌താപി കാലേന രോഗാണാമുപലഭ്യതേ
മുന്‍ജന്മത്തില്‍ ചെയ്‌ത കര്‍മ്മഫലജന്യമായുണ്ടാകുന്ന രോഗങ്ങളെ ദേവശബ്‌ദംകൊണ്ട്‌ പറയപ്പെടുന്നു. അങ്ങിനെയുണ്ടാകുന്ന
രോഗങ്ങള്‍ക്കും കാരണം കാലമാകുന്നു.
          നഹി കര്‍മ്മ മഹല്‍ കിഞ്ചില്‍ ഫലം യസ്യ ന ഭുജ്യതേ        121
          ക്രിയാഘ്‌നാഃ കര്‍മ്മജാ രോഗാഃ പ്രശമം യാന്തി തല്‍ക്ഷയാല്‍
വലുതും ചെറുതുമായ എല്ലാ കര്‍മ്മങ്ങളും നശിക്കുകയും കര്‍മ്മഫലം ഭുജിക്കാതിരിക്കുകയും ചെയ്യുന്നതായാല്‍
പൂര്‍വ്വജന്മകൃത ജന്യരോഗങ്ങള്‍ നശിക്കുന്നതാകുന്നു. (അതായത്‌ സര്‍വ്വകര്‍മ്മപരിത്യാഗത്തിന്റെ ഫലം ബ്രഹ്മലോക
പ്രാപ്‌തിയാണെന്നര്‍ത്ഥം). പൗര്‍വ്വദേഹിക കര്‍മ്മജന്യമായ രോഗങ്ങള്‍ അതാത്‌ രോഗത്തിന്‌ പറഞ്ഞ ചികില്‍സകൊണ്ട്‌
ശമിക്കുന്നതല്ല. അതിന്‌ കാരണഭൂതമായ കര്‍മ്മക്ഷയം കൊണ്ട്‌ കര്‍മ്മജന്യമായ രോഗങ്ങള്‍ ശമിക്കുന്നതാകുന്നു.
          അത്യുഗ്രശബ്‌ദ ശ്രവണാച്ഛ്രവണാല്‍ സര്‍വ്വശോ ന ച
          ശബ്‌ദാനാഞ്ചാതിഹീനാനാം ഭവന്തി ശ്രവണജ്ജഡാഃ       122
          പുരുഷോദ്‌ഭീഷണാശസ്‌താപ്രിയ വ്യസന സൂചകൈഃ   123
          ശബ്‌ദൈ ശ്രവണ സംയോഗാ മിത്ഥ്യായോഗഃ സ ഉി്യതേ
അസാത്മേന്ദ്രിയാര്‍ത്ഥ സംയോഗ വിവരണം - ശബ്‌ദത്തിന്റെ അയോഗാതിയോഗ മിത്ഥ്യായോഗം - അത്യുച്ചത്തിലുള്ള
ശബ്‌ദം കേള്‍ക്കുന്നത്‌ ശബ്‌ദത്തിന്റെ അതിയോഗം പരുഷവും ഭയപ്പെടുന്നതും അശുഭവും അപ്രിയവും
വ്യസനസൂചകവുമായുട്ടുള്ള ശബ്‌ദം കേള്‍ക്കുന്നതിന്‌ മിത്ഥ്യായോഗമെന്നും പറയുന്നു.
          അസംസ്‌പര്‍ശോതിസംസ്‌പര്‍ശോ ഹിനസംസ്‌പര്‍ശ ഏവ ച
          സ്‌പൃശ്യാനാം സംഗ്രഹേണോക്തഃ സ്‌പര്‍ശനേന്ദ്രിയ ബാധകഃ  124
          യോ ഭൂതവിഷവാതാനാമ കാലേനാഗതശ്ച യാഃ           125
          സ്‌നേഹശീതോഷ്‌ണസംസ്‌പര്‍ശോ മിത്ഥ്യായോഗഃ സ ഉച്യതേ
സ്‌പര്‍ശനത്തിന്റെ അതിയോഗാതിയോഗ മിത്ഥ്യാ യോഗം സ്‌പര്‍ശിക്കാതിരിക്കുന്നുതം അത്യധികം സ്‌പര്‍ശിക്കുന്നതും
ഹീനസ്‌പര്‍ശവും ചുരുക്കത്തില്‍ സ്‌പര്‍ശനേന്ദ്രിയത്തിന്‌ (ത്വക്കിന്‌) ഹാനികരമാണെന്ന്‌ പറയപ്പെടുന്നു. ഇതില്‍
അസംസ്‌പര്‍ശവും ഹീനസ്‌പര്‍ശവും സ്‌പര്‍ശനത്തിന്റെ അയോഗവും അതിസ്സ്‌പര്‍ശം അതിയോഗവും ആകുന്നു.
ഭൂതപിശാചാദികളുടേയും (കീടാണു മുതലായവയുടേയും) വിഷവായുവിന്റേയും അകാലത്തുള്ള സ്‌നേഹ
ശീത-ഉഷ്‌ണത്തിന്റേയും സംസ്‌പര്‍ശം മിത്ഥ്യായോഗമാകുന്നു. (അജീര്‍ണ്ണത്തില്‍ എണ്ണതേപ്പും ശീതകാലത്ത്‌
ശീതസ്‌പര്‍ശവും ഉഷ്‌ണകാലത്ത്‌ ഉഷ്‌ണസ്‌പര്‍ശവും മിത്ഥ്യായോഗമാകുന്നു.)
          രൂപാണാം ഭാസ്വതാം ദൃഷ്‌ടിര്‍വിനശ്യതി ഹി ദര്‍ശനാല്‍
          ദര്‍ശനാച്ചാതി സൂക്ഷ്‌മാണാം സര്‍വ്വസശ്ചാപ്യദര്‍ശനാല്‍
          ദ്വിഷ്‌ടഭൈരവബിഭല്‍സ ദൂരാതിശ്ലീഷ്‌ട ദര്‍ശനാല്‍
          താമസാനാഞ്ച രൂപാണാം മിത്ഥ്യാസംയോഗ ഉച്യതേ       127
രൂപത്തിന്റെ അതിയോഗാതിയോഗ മിത്ഥ്യായോഗം- അതിയായി ജ്വലിക്കുന്നതിനെ നോക്കുന്നതുകൊണ്ടും
അതിസൂക്ഷ്‌മമായതിനെ നോക്കുന്നതുകൊണ്ടും ഒന്നു കാണാതിരിക്കുന്നതുകൊണ്ടും കണ്ണിന്‌ നാശമുണ്ടാകുന്നതാണ്‌.
ഇതില്‍ അതിയായി ജ്വലിക്കുന്നതിനെ നോക്കുന്നതിന്‌ അതിയോഗവും അതിസൂക്ഷ്‌മ ദര്‍ശനവും സര്‍വ്വശോ
ദര്‍ശനവും രൂപത്തിന്റെ അയോഗവും ആകുന്നു. അപ്രിയമായിട്ടുള്ളതും ഭയപ്പെടുന്നതും ബീഭത്സമായിട്ടുള്ളതും
അതിദൂരത്തുള്ളതും അധികം അടുത്തുള്ളതും അതിനിന്ദിതമായ രൂപങ്ങളേയും നോക്കുന്നതിന്‌ രൂപത്തിന്റെ
മിത്ഥ്യായോഗം എന്ന്‌ പറയുന്നു.
          അത്യാദാന മനാജാനമോക സാത്മ്യാജിമിശ്ച യല്‍
          രസനോം വീഷമാദാനമല്‍പാദാനഞ്ച ദൂഷണം    128
രസത്തിന്റെ അയോഗാതിയോഗ മിത്ഥ്യായോഗം - രസങ്ങളുടെ അതിയായ ഉപയോഗം, തീരേ ഉപയോഗിക്കാതിരിക്കല്‍,
ശീലിച്ചു വന്നതിഌ വിരുദ്ധമായതിനെ ഉപയോഗിക്കല്‍, അല്‌പമായുപയോഗിക്കല്‍ ഇവ രസനേന്ദ്രിയ ദോഷത്തെ
ഉണ്ടാക്കുന്നതാകുന്നു. അതിയായ ഉപയോഗം രസത്തിന്റെ അതിയോഗവും തീരേ ഉപയോഗിക്കാതിരിക്കലും
അല്‌പോപയോഗവും രസത്തിന്റെ അയോഗവും ഉപയോഗിച്ചു ശീലമുള്ളതിഌ വിരുദ്ധമായ രസത്തിന്റെ ഉപയോഗം
മിത്ഥ്യായോഗവും ആകുന്നു.
          അതിമൃദ്വതി തീക്ഷണാനാം ഗന്ധാനാമുപസേവനം
          അസേവനം സര്‍വ്വശ്ശ്‌ച ഘ്രാണേന്ദ്രിയവിനാശനം
          പൂതിഭൂതവിഷദ്വിഷ്‌ടാ ഗന്ധായ ചാപ്യനാര്‍ത്തവാഃ       129
          തൈര്‍ഗന്ധൈര്‍ഘ്രാണസംയോഗോ മിത്ഥ്യായോഗഃ സ ഉച്യതേ 130
ഗന്ധത്തിന്റെ അയോഗാതിയോഗ മിത്ഥ്യായോഗം - അതിമൃദുവും അഃിതീക്ഷണവുമായ ഗന്ധങ്ങളുടെ ഉപയോഗവും ഒരു
ഗന്ധവും ശീലിക്കാതിരിക്കലും ഘ്രാണേന്ദ്രിയത്തെ നശിപ്പിക്കുന്നതാകുന്നു. ഇതില്‍ അതിമൃദുവായ ഗന്ധത്തെ
ശീലിക്കുന്നതും ഒന്നും ശീലിക്കാതിരിക്കുന്നതും അയോഗവും തീക്ഷ്‌ണഗന്ധത്തെ ശീലിക്കുന്നത്‌ അതിയോഗവും ആകുന്നു.
ദുര്‍ഗ്ഗന്ധം, ഭൂതഗന്ധം, വിഷഗന്ധം, ദുഷിച്ച ഗന്ധം, അകാലത്തുണ്ടാകുന്ന ഗന്ധം ഇവ മണപ്പിക്കുന്നതിന്‌ ഗന്ധത്തിന്റെ
മിത്ഥ്യായോഗം എന്ന്‌ പറയുന്നു.
          ഇത്യസാത്മാര്‍ത്ഥ സംയോഗാസ്‌ത്രിവിധോ ദോഷകോപണഃ
          അസാത്മ്യമിതി തദ്വിദ്യാദ്‌ യന്ന യാതി സഹാത്മനാം
ഇപ്രകാരം മൂന്നുവിധത്തിലുള്ള അസാത്മ്യേന്ദ്രിയാര്‍ത്ഥ സംയോഗം ദോഷകോപത്തിന്‌ കാരണമാകുന്നു. (ഇ
ന്ദ്രിയങ്ങളോടുള്ള ഇന്ദ്രിയാര്‍ത്ഥങ്ങളുടെ സാത്മ്യസംയോഗം ആരോഗ്യത്തിഌം കാരണമാകുന്നു). അവനവന്‌
യോജിച്ചുപോകാന്‍ കഴിയാത്തതേതോ അത്‌ അസാത്മ്യമാണെന്നറിയണം.
          മിത്ഥ്യാതിഹീന യോഗേഭ്യോ യോ വ്യാധിരുപജായതേ
          ശബ്‌ദാദീനാം സ വിജ്ഞേയോ വ്യാധിരൈന്ദ്രിയകോബുധൈഃ
          വേദനാനാമാശതാനാം ഇത്യേത ഹൈതവഃ സ്‌മൃതാഃ       132
          സുഖഹേതുര്‍മതസ്‌ത്വേകഃ സമയോഗഃ സുദുര്‍ല്ലഭഃ         133
ശബ്‌ദാദികളുടെ മിത്ഥ്യാതിഹീനയോഗങ്ങള്‍കൊണ്ട്‌ ഏതൊരു രോഗം ഉണ്ടാകുന്നുവോ അത്‌ ഐന്ദ്രീയക
(ശാരീരിക) രോഗമാണെന്നറിയണം. ഈ പറഞ്ഞ അസാത്മേന്ദ്രിയാര്‍ത്ഥസംയോഗം, ബുദ്ധി ധൃതി സ്‌മൃതി വിഭ്രംശം,
കാല-കര്‍മ്മങ്ങളുടെ ഹീനിമിത്ഥ്യാതിയോഗം ഇവയെല്ലാം ദുഃഖരൂപത്തിലുള്ള വേദനകള്‍ക്ക്‌ (രോഗങ്ങള്‍ക്ക്‌)
കാരണമാകുന്നു. സുഖത്തിന്‌ (ആരോഗ്യത്തിന്‌) കാരണം ഇവയുടെയെല്ലാം സമയോഗം ഒന്ന്‌ മാത്രമാകുന്നു.
ഇവയുടെ സമയോഗം വളരെ ദുര്‍ല്ലഭമായിരിക്കുകയും ചെയ്യും.
          നേന്ദ്രിയാണി ന ചൈവാര്‍ത്ഥാഃ സുഖ ദുഃഖസ്യ ഹേതവഃ
          ഹേതുവസ്‌തു സുഖ ദുഃഖസ്യയോഗോ ദൃഷ്‌ടശ്ചതുര്‍വിധഃ
          സന്തീന്ദ്രിയാണി സന്ത്യര്‍ത്ഥാ യോഗോ ന ച നചാസ്‌തിരുക്‌ 132
          ന സുഖം, കാരണം തസ്‌മാദ്‌ യോഗ ഏവ ചതുര്‍വ്വിധഃ   133
സുഖദുഃഖങ്ങള്‍ക്ക്‌ കാരണം ശ്രാത്രാദി ഇന്ദ്രിയങ്ങളല്ല. ശബ്‌ദാദി ഇന്ദ്രിയങ്ങളുമല്ല. സുഖദുഃഖങ്ങളുടെ
കാരണമാകട്ടെ കാലാര്‍ത്ഥകര്‍മ്മങ്ങളുടെ അതിയോഗം, അയോഗം, മിത്ഥ്യായോഗം, സമയോഗം എന്നീ നാലുവി
ധ യോഗങ്ങളാകുന്നു. ഇന്ദ്രിയങ്ങള്‍ അവിടെയുണ്ട്‌ ഇന്ദ്രിയാര്‍ത്ഥങ്ങളും ഉണ്ട്‌. എന്നാല്‍ ഇന്ദ്രിയങ്ങളോട്‌ ഇ
ന്ദ്രിയാര്‍ത്ഥങ്ങള്‍ക്ക്‌ സംബന്ധമില്ലെങ്കില്‍ ദുഃഖവും ഇല്ല സുഖവും ഇല്ല. അതുകൊണ്ട്‌ ഇന്ദ്രിയങ്ങളോടുള്ള ഇ
ന്ദ്രിയാര്‍ത്ഥങ്ങളുടെ നാലു വിധത്തിലുള്ള സംബന്ധം തന്നെയാണ്‌ സുഖങ്ങള്‍ക്ക്‌ കാരണം.
          നാത്മേന്ദ്രിയ മനോബുദ്ധി ഗോചരം കര്‍മ്മ വാ വിനാ
          സുഖം ദുഃഖം യഥാ യച്ച ബോദ്ധ്യം തല്‍ തഥോച്യതേ
ആത്മാവ്‌, ഇന്ദ്രിയം, മനസ്സ്‌, ബുദ്ധി, ഇന്ദ്രിയം, കര്‍മ്മം ഇവ കൂടാതെ സുഖമോ ദുഃഖമോ ഉണ്ടാകുന്നതല്ല.
ഇവയെല്ലാം കൂടിച്ചേരുമ്പോള്‍ സുഖദുഃഖങ്ങളുടെ അറിവുണ്ടാകുന്നു. അതുകൊണ്ട്‌ ഏതൊരു സുഖദുഃഖം എപ്രകാരം
അറിയപ്പെടുന്നുവോ ആ സുഖത്തെ അപ്രകാരം പറയപ്പെടുന്നു.
          സ്‌പര്‍ശനേന്ദ്രിയ സംസ്‌പര്‍ശഃ സ്‌പര്‍ശോ മാനസ ഏവ ച
          ദ്വിവിധഃ സുഖ ദുഃഖാനാം വേദനാനാം പ്രവര്‍ത്തകഃ. 137
ഇവിടെ പഞ്ചേന്ദ്രിയങ്ങളില്‍ സ്‌പര്‍ശനേന്ദ്രിയത്തെമാത്രം പറഞ്ഞിരിക്കുന്നത്‌ സ്‌പര്‍ശനേന്ദ്രിയം എല്ലാ ഇന്ദ്രിയങ്ങളിലും
വ്യാപിച്ചിട്ടുള്ളതുകൊണ്ടാണ്‌. അത്‌ സൂത്രസ്ഥാനത്തില്‍ ഇപ്രകാരം പറഞ്ഞിട്ടുണ്ട്‌. ""തത്രകം സ്‌പര്‍ശനേന്ദ്രിയാണാ
മിന്ദ്രിയ വ്യാപകം ചേതഃ സമവായി'' അപ്പോള്‍ ഇന്ദ്രിയങ്ങളിലൂടെയുള്ള പ്രവര്‍ത്തനം കൊണ്ട്‌ ശാരീരികമായും
മനസ്സിലൂടെയുമുള്ള പ്രവര്‍ത്തനം കൊണ്ട്‌ മാനസികമായും രണ്ടുവിധത്തിലാണ്‌ സുഖദുഃഖങ്ങള്‍ ഉണ്ടാകുന്നുത്‌.
          ഇച്ഛദ്വേഷാത്മികാ തൃഷ്‌ണാ സുഖ ദുഃഖാല്‍ പ്രവര്‍ത്തതേ
          തൃഷ്‌ണാ ച സുഖ ദുഃഖാനാം കാരണം പുനരുച്യതേ 138
സുഖത്തില്‍ നിന്ന്‌ ഇച്ഛാരൂപത്തിലുള്ള തൃഷ്‌ണയും ദുഃഖത്തില്‍ നിന്ന്‌ ദ്വേഷരൂപത്തിലുള്ള തൃഷ്‌ണയും ഉണ്ടാകുന്നു.
എന്നാല്‍ സുഖദുഃഖങ്ങള്‍ക്ക്‌ കാരണം തൃഷ്‌ണയാണെന്നും പറയുന്നു. ഇത്‌ വൃക്ഷത്തിന്‌ കാരണം ബീജമാണൊ ബീജത്തിന്‌
കാരണം വൃക്ഷമാണോ എന്ന്‌ പറയുന്നതുപോലെയാണ്‌.
          ഉപാദത്തേ ഹി സാ ഭാവാല്‍ വേദനാശ്രയ സംജ്ഞകാന്‍
          സ്‌പൃശ്യതേ നാഌപാദാനോ നാസ്‌പൃഷ്‌ഠേ വേത്തി വേദനാഃ 139
ഇച്ഛാദ്വേഷരൂപത്തിലുള്ള ആ തൃഷ്‌ണയാകട്ടെ സുഖദുഃഖങ്ങളാകുന്ന വേദനകള്‍ക്ക്‌ ആശ്രയം എന്ന്‌ പറയുന്ന ഭാവങ്ങളെ
(ശരീരേന്ദ്രിയ മനസ്സുകളെ) അവലംബിക്കുന്നു. തൃഷ്‌ണ അവയെ അവലംബിക്കാതിരിക്കുകയാണെങ്കില്‍ ഇന്ദ്രിയങ്ങളും
മനസ്സും വിഷയങ്ങളെ സ്‌പര്‍ശിക്കുന്നതല്ല. വിഷയങ്ങളെ സ്‌പര്‍ശിക്കുകയാണെങ്കില്‍ സുഖദിഃഖാദിവേദനകളെ
അറിയുന്നതുമല്ല.
 
തൃഷ്‌ണയാകട്ടെ ജന്മത്തിന്റെ കാരണമാകുന്നു. ജനിച്ചാല്‍ സുഖദുഃഖരൂപത്തിലുള്ള വേദന നിശ്ചയമായും ഉണ്ടാകുന്നു.
എപ്പോള്‍ വിഷയങ്ങളില്‍ തൃഷ്‌ണ ഇല്ലാതിരിക്കുന്നുവോ അപ്പോള്‍ ഇന്ദ്രിയപ്രവര്‍ത്തനങ്ങളും മനഃപ്രവര്‍ത്തനങ്ങളും
ഉണ്ടാകുന്നതല്ല. സുഖവും ദുഃഖവും ഉണ്ടാകുന്നതല്ല. ഇത്‌ മോക്ഷാവസ്ഥയാകുന്നു.
          വേദനാനാമധിഷ്‌ഠാനം മനോ ദേഹശ്ച സേന്ദ്രിയഃ
          കേശ ലോമ നഖാഗ്രാണ മലദ്രവഗൂണൈര്‍വിനാ.  140
വേദനകളുടെ അധിഷ്‌ഠാനം എന്താകുന്നു എന്ന ഇരുപത്തൊന്നാമത്തെ ചോദ്യത്തിന്റെ ഉത്തരം - വേദനകള്‍ക്ക്‌ ആശ്രയം
മനസ്സും ഇന്ദ്രിയങ്ങളോടു കൂടിയ ശരീരവും ആകുന്നു. കേശരോമങ്ങളും നഖാഗ്രങ്ങളും മലമൂത്രങ്ങളും
ഒഴികെയുള്ള ശരീരമാണ്‌ വേദനകള്‍ക്കാശ്രയം. (കാരണം കേശരോമാദികള്‍ക്ക്‌ ഇന്ദ്രിയ സംബന്ധമില്ല. അവ വേദന
അറിയുന്നതുമല്ല).
          യോഗ മോക്ഷ ച സര്‍വ്വാസാം വേദനാമവര്‍ത്തനം
          മോക്ഷോ നിവൃത്തിര്‍ നിഃശേഷാ യോഗോമോക്ഷപ്രവര്‍ത്തകഃ
വേദനകളെല്ലാം എപ്പോള്‍ ഇല്ലാതാകുന്നു എന്ന ഇരുപത്തിരണ്ടാമത്തെ ചോദ്യത്തിന്റെ ഉത്തരം - യോഗത്തിലും മോക്ഷത്തിലും
എല്ലാവിധ വേദനകള്‌ഡക്കും (സംസാരദുഃഖങ്ങള്‍ക്കും) നിവൃത്തിയുണ്ടാകുന്നു. മോക്ഷത്തില്‍ വേദനകള്‌ഡക്ക്‌
നിശ്ശേഷനിവൃത്തി ഉണ്ടാകുന്നതാണ്‌. യോഗം മോക്ഷത്തിന്റെ പ്രവര്‍ത്തകമാകുന്നു.
          ആത്മേന്ദ്രിയ മനോര്‍ത്ഥാനാം സന്നികര്‍ഷാല്‍ പ്രവര്‍ത്തതേ
          സുഖം ദുഃഖമനാരംഭാദാത്മസ്ഥേ മനസി സ്ഥിരേ     142
          നിവര്‍ത്തതേ തദുഭയം വശിത്വഞ്ചോപ ജായതേ
          സ ശരീരസ്യ യോഗജ്ഞാസ്‌തം യോഗമൃഷയോ വിദു
യോഗലക്ഷണം - ആത്മാവ്‌, ഇന്ദ്രിയങ്ങള്‍, മനസ്സ്‌, വിഷയം ഇവയുടെ സംയോഗംനിമിത്തം സുഖവും ദുഃഖവും
പ്രവര്‍ത്തിക്കുന്നു. മനസ്സ്‌ ആത്മാവില്‍ സ്ഥിരമായിരിക്കുമ്പോള്‍ വാക്ക്‌കൊണ്ടും ശരീരം കൊണ്ടും മനസ്സുകൊണ്ടും ഒന്നും
ചെയ്യാതിരിക്കുകയാല്‍ സുഖവും ദുഃവും ഇല്ലാതാകുന്നു. അങ്ങിനെയുള്ള യോഗസിദ്ധി വന്നവന്‍ ശരീരത്തോടു
കൂടിയവനായാല്‍പ്പോലും വശിത്വം (ഇന്ദ്രിയപ്രവര്‍ത്തനങ്ങളെ ഇഷ്‌ടംപോലെ അടക്കാഌള്ള കഴിവ്‌ അഥവാ
അഷ്‌ടൈശ്വരങ്ങളില്‍ ഒന്ന്‌) ഉള്ളവനായിത്തീരുന്നു. യോഗത്തെ അറിയുന്ന ഋഷിമാര്‍ അതിനെ യോഗം എന്ന്‌ പറയുന്നു.
 
പാകജ്ഞലയോഗസൂത്രത്തില്‍ ""യോഗഃ ചിത്തവൃത്തിനിരോധഃ തദാഭ്രഷ്‌ടുഃ സ്വരൂപേ
വസ്ഥാനം'' എന്നാണ്‌ യോഗലക്ഷണം പറഞ്ഞിരിക്കുന്നത്‌.
          ആവേശശ്ചേതസോ ജ്ഞാനമര്‍ത്ഥാനാം ഛന്ദതഃ ക്രിയാ
          ദൃഷ ടി ശ്രാത്രം സ്‌മൃതിഃ കാന്തിരിഷ്‌ടതശ്ചാപ്യദര്‍ശനം
          ഇത്യഷ്‌ടവിധമിഖ്യാതം യോഗീനാം ബലമൈശ്വരം
          ശുദ്ധസത്വസമാധാനാല്‍ തല്‍ സര്‍വ്വമുപജായതേ              145
യോഗികളുടെ എട്ട്‌ വിധത്തിലുള്ള ഐശ്വര്യം -
1. ചേതസോ ആവേശം, തന്റെ മനസ്സിനെ മറ്റൊരാളുടെ ശരീരത്തില്‍ പ്രവേശിക്കുക, യോഗദര്‍ശനത്തില്‍ പറയുന്നു.
""ബന്ധകാരണ ശൈഥില്യാല്‍ പ്രചാരസംവേദനാച്ച ചിത്തസ്യ പരശരീരാവേശഃ'' ഇതി.
 
2. അര്‍ത്ഥാനാംജ്ഞാനം - അറിയണം എന്നുദ്ദേശിക്കുന്ന എല്ലാ വിഷയങ്ങളേയും എത്ര സൂക്ഷ്‌മമായാലും എത്ര
ദൂരത്തായാലും എങ്ങിനെയായാലും അറിയുക, യോഗദര്‍ഷനത്തില്‍ ""പ്രവൃത്യാലോകന്യാസാല്‍ സൂക്ഷ്‌മവ്യവഹിത വി
പ്രകൃഷ്‌ടജ്ഞാനം, ഭുവനജ്ഞാനം. സൂര്യേസംയമാല്‍, ചന്ദ്രതാരാവ്യൂഹജ്ഞാനം, ധ്രുവേ തദ്‌ഗതിജ്ഞാനം, നാഭിച
ക്ര കായവ്യൂഹജ്ഞാനം, ഹൃദയേ ചിത്തസംവില്‍, പരിണാമത്രയ സംയമാദതീതാനാഗതജ്ഞാനം ഇതി.
 
3. ഛന്ദതഃ ക്രിയാ - അവനവന്‍ ആഗ്രഹിക്കുന്നതെന്തും അതായത്‌ ആകാശഗമനം മുതലായവ ചെയ്യാന്‍ കഴിയുക.
യോഗദര്‍ശനത്തില്‍ ""കായാകശയോ'' സംബന്ധസംയമാല്‍ ലഘുതൂല സമാപത്തേശ്ചാകാശ ഗമനം'' ഇതി.
 
4. ദൃഷ്‌ടി - എന്തൊക്കെക്കാണാനാഗ്രഹിക്കുന്നുവോ അതൊക്കെക്കാണാഌള്ള ദിവ്യദൃഷ്‌ടിയുണ്ടായിരിക്കുക
യോഗദര്‍ശനത്തില്‍ ""മൂര്‍ദ്ധജ്യോതിഷി സിദ്ധദര്‍ശനം'' ഇതി.
 
5. ശ്രാത്രം - എന്ത്‌ കേള്‍ക്കാനാഗ്രഹിക്കുന്നുവോ അത്‌ കേള്‍ക്കാഌള്ള ദിവ്യശ3#ാേത്രമുണ്ടായിരിക്കുക
യോഗദര്‍ശനത്തില്‍ ""ശ്രാത്രാകാശയോഃ സംബന്ധ സംയമാല്‍ ദിവ്യം ശ്രാത്രം'' ഇതി.
 
6. സ്‌മൃതി - പൂര്‍വ്വജന്മ സ്‌മരണ മുതലായ ദിവ്യ സ്‌മൃതിയുണ്ടായിരിക്കുക. യോഗദര്‍ശനത്തില്‍ ""സംസ്‌ക്കാര
സാക്ഷാല്‍ക്കാരണാല്‍ പൂര്‍വ്വജാതി വിജ്ഞാനം'' ഇതി.
 
7. ദിവ്യമായ കാന്തിയുണ്ടിയിരിക്കുക, യോഗദര്‍ശനത്തില്‍ ""അണിമാദി പ്രാദുര്‍ഭാവഃ കായ സമ്പത്തദ്ധര്‍മ്മാനഭിഘാതശ്ച
രൂപലാവമ്യ ബലവജ്ര സംഹനത്വാദി കായ സമ്പദ്‌'' ഇതി.
  
8. ഇഷ്‌ടതശ്ചാപ്യദര്‍ശനം - അവനവന്റെ ഇഷ്‌ടത്തിന്നഌസരിച്ചു അന്തര്‍ദ്ധാനം ചെയ്യാന്‍ കഴിയുക, യോഗദര്‍ശനത്തില്‍
""കാര്യരൂപ സംയമാല്‍ തദ്‌ഗ്രാഹ്യ ശക്തിസ്‌തംഭേ ചക്ഷുഃ പ്രകാശാ സംപ്രയോഗേ
ന്തര്‍ദ്ധാനം'' ഇതി.
  
ഇപ്രകാരം യോഗികള്‍ക്കുണ്ടാകുന്ന എട്ട്‌ വിധത്തിലുള്ള ഐശ്വര്യബലത്തെ വിവരിക്കപ്പെട്ടു. (ഇവയെപ്പറ്റി
കൂടുതലായറിയണമെങ്കില്‍ യോഗദര്‍ശനത്തിലെ വിഭൂതിപാദം നോക്കണം. ഈ ഐശ്വര്യങ്ങളെല്ലാം ശുദ്ധമായ
(രജസ്‌തമോ രഹിതമായ) മനസ്സിന്റെ സമാധാനത്താല്‍ (മനസ്സ്‌ ആത്മാവില്‍ സ്ഥിരമായി അവസ്ഥിതമായാല്‍)
ഉണ്ടാകുന്നതാകുന്നു.
          മോക്ഷോ രജസ്‌തമോഭാവാല്‍ ബലവല്‍ കര്‍മ്മ സംക്ഷയാല്‍
          വിയോഗഃ കര്‍മ്മസംയോഗൈഃ അപുനര്‍ഭവ ഉച്യതേ.   146
രജസ്‌തമോഗുണങ്ങള്‍ നശിച്ചു സത്വഗുണം വര്‍ദ്ധിച്ചാലും ബലവത്തായ കര്‍മ്മക്ഷയം വന്നാലും കര്‍മ്മബന്ധത്തില്‍നിന്ന്‌ വിയോഗം
വന്നാലും അതിന്‌ ജന്മമില്ലാത്ത അവസ്ഥ അല്ലെങ്കില്‍ മോക്ഷം എന്ന്‌ പറയുന്നു.
          സതാമുപസനം സമ്യഗസതാം പരിവര്‍ജ്ജനം
          വ്രതചര്യോപ വാസശ്ച നിയമാശ്ച പഋതഗ്വിധാഃ
          ധാരണം ധര്‍മ്മശാസ്‌ത്രാണാം വിജ്ഞാനം വിജനേരതിഃ
          വിഷയേഷ്വ രതിര്‍മോക്ഷേ വ്യവസായഃ പരാധൃതിഃ
          കര്‍മ്മണാമ സമാരംഭഃ കൃതാനാശ്ച പരിക്ഷയഃ
          നൈഷ്‌ക്രമ്മ്യമനഹങ്കാരഃ സംയോഗ ഭയദര്‍ശനം
          മനോബുദ്ധി സമാധാന മര്‍ത്ഥതത്വ പരീക്ഷണം                147
          തത്വം സ്‌മൃതേമ്യുപസ്ഥാനാല്‍ സര്‍വ്വമേതല്‍ പ്രവര്‍ത്തതേ         148
          സ്‌മൃതിഃ സല്‍സേവനാദ്യൈശ്ച ധൃതിജ്ഞൈരുപലഭ്യതേ         149
          സ്‌മൃത്യാ സ്വഭാവം ഭാവാനാം സ്‌മരന്‍ ദുഃഖാല്‍ പ്രമുച്യതേ   
മോക്ഷോപായം - സല്‍പുരുഷന്മാരെ നന്നായി സേവിക്കുക, ദിര്‍ജ്ജനങ്ങളെ വര്‍ജ്ജിക്കുക, ബ്രഹ്മചര്യാവ്രതം അഥവാ ച
ന്ദ്രയണാദി വ്രതാചരണം പാലിക്കുക, ഉപവാസം ശീലിക്കുക, പ്രത്യേകവിധത്തിലുള്ള നിയമം (ശൗചസന്തോഷ തവസ്വാ
ധ്യയ ഈശ്വരപ്രണീധാനാ നിയമാഃ) ശീലിക്കുക, ധര്‍മ്മശാസ്‌ത്രങ്ങള്‍ പഠിക്കുകയും അതഌസരിക്കുകയും ചെയ്യുക,
ആത്മജ്ഞാനം ഉണ്ടായിരിക്കുക, ഏകാന്തവാസത്തില്‍ ആഗ്രഹം, വിഷയത്തില്‍ പ്രീതിയില്ലാതിരിക്കുക, മോക്ഷത്തിലേക്കുള്ള
പ്രവര്‍ത്തി, ധൈര്യം, പുതിയ പ്രവര്‍ത്തികളൊന്നും തുടങ്ങാതിരിക്കുക, തുടങ്ങിയ പ്രവര്‍ത്തികളെല്ലാം ചെയ്‌തു
തീര്‍ക്കുക, വീട്‌ വിട്ട്‌ പുറത്തേക്ക്‌ പോകുക, ഞാനെന്നഭാവം ഇല്ലാതിരിക്കുക, ലൗകീകസംയോഗത്തില്‍ അഥവാ
വീണ്ടും ജനിക്കുന്നതില്‍ ഭയം കാണുക, മനസ്സും ബുദ്ധിയും ഏകാഗ്രമായിരിക്കുക, വസ്‌തുക്കളുടെ തത്വത്തെ
അറിയുക ഇവയെല്ലാം യഥാര്‍ത്ഥസ്‌മൃതിയുടെ സാന്നിദ്ധ്യത്തില്‍ നിന്ന്‌ പ്രവര്‍ത്തിക്കുന്നതാകുന്നു. സ്‌മൃതി
തല്‍പുരുഷസേവ മുതല്‍ ധൃന്ത്യംവരേയുള്ള ലക്ഷണങ്ങളേക്കൊണ്ടറിയുന്നതാണ്‌. ഇപ്രകാരം സ്‌മൃതിയിലൂടെ ഭാവങ്ങളുടെ
സ്വഭാവത്തെ സ്‌മരിക്കുന്നവന്‍ ദുഃഖത്തില്‍ നിന്ന്‌ മോചിക്കുന്നു. അതായത്‌ വീണ്ടും ജനിക്കാതിരിക്കുന്നു.
          വക്ഷ്യന്തേ കാരണാന്യഷ്‌ട്രൗ സ്‌മൃതിര്‍യൈരുപ ജായതേ
          നിമീത്തരൂപഗ്രഹണാല്‍ സാദൃശ്യാല്‍ സവിചര്യയാല്‍
          സത്വാഌ ബന്ധാദഭ്യാസാല്‍ ജ്ഞാനയോഗാല്‍ പുനശ്രുതാല്‍    152
          ദൃഷ്‌ടശ്രുതാഌ ഭൂതാനാം സ്‌മരണാല്‍ സ്‌മൃതിരുച്യത   
സ്‌മൃതി ഏതൊന്നിനാല്‍ ഉണ്ടാകുന്നു എന്നതിന്‌ എട്ട്‌ കാരണങ്ങള്‍ പറയുന്നു.
 
1. നിമിത്തഗ്രഹണത്തില്‍നിന്ന്‌ സ്‌മരണ ഉണ്ടാകുന്നു. അതായത്‌, കാരണത്തെ കണ്ടിട്ട്‌ കാര്യത്തെ ഓര്‍ക്കുന്നു.
പിതാവിനെ കാണുമ്പോള്‍ പുത്രനെ ഓര്‍ക്കുന്നതുപോലെ.
 
2. രൂപഗ്രഹണത്തില്‍നിന്ന്‌ സ്‌മരണ ഉണ്ടാകുന്നു-കാട്ടില്‍ പോത്തിനെ കാണുമ്പോള്‍ പശുവിനെ ഓര്‍ത്തു പോകുന്നു.
 
3. സാദൃശ്യത്തില്‍നിന്ന്‌ സ്‌മരണ ഉണ്ടാകുന്നു - അതായത്‌ പിതാവിന്‌ സദൃശമായ പുരുഷനെ കാണുമ്പോള്‍
പിതാവിന്റെ സ്‌മരണ ഉണ്ടാകുന്നു.
 
4. വിരൂപത്തില്‍നിന്ന്‌ സ്‌മരണ ഉണ്ടാകുന്നു - കത്സിതമായ രൂപം കാണുമ്പോള്‍ സുന്ദരരൂപത്തിന്റെ സ്‌മരണ
ഉണ്ടാകുന്നു.
 
5. സത്വാഌബന്ധത്തില്‍ നിന്ന്‌ സ്‌മരണ ഉണ്ടാകുന്നു - മനസ്സിന്‌ ഒന്നില്‍തന്നെ ഉറച്ചുനിന്നാല്‍ എപ്പോഴും അതിന്റെ
സ്‌മരണ ഉണ്ടാകുന്നു.
 
6. അഭ്യാസത്തില്‍നിന്ന്‌ സ്‌മരണയുണ്ടാകുന്നു, വീണ്ടും വീണ്ടും അഭ്യസിക്കുന്ന കാര്യം എപ്പോഴും സ്‌മരണയില്‍
ഉണ്ടാകുന്നു.
 
7. ജ്ഞാനയോഗത്തില്‍നിന്ന്‌ സ്‌മരണയുണ്ടാകുന്നു യോഗാഭ്യാസംകൊണ്ടുണ്ടായ ജ്ഞാനത്തില്‍നിന്ന്‌ എല്ലാറ്റിന്റേയും
സ്‌മരണയുണ്ടാകുന്നു.
 
8. പുനഃശ്രുതിയില്‍നിന്ന്‌ സ്‌മരണയുണ്ടാകുന്നു - ഒരുപ്രാവശ്യം പഠിച്ച ശ്ലോകം മറന്നുപോയാല്‍ അത്‌ വീണ്ടും
കേള്‍ക്കുമ്പോള്‍ അതിന്റെ സ്‌മരണ ഉണ്ടാകുന്നു.
 
ഇപ്രകാരം കാണുകയോ കേള്‍ക്കുകയോ അഌഭവിക്കുകയോ ചെയ്‌ത വിഷയങ്ങളെ മേല്‍പറഞ്ഞ എട്ട്‌ വി
ധ കാരണങ്ങളിലൂടെ സ്‌മരിക്കുന്നതിന്‌ സ്‌മൃതി എന്ന്‌ പറയുന്നു.
          ഏതല്‍ തദേകമയനം മുക്തൈര്‍ മോക്ഷസ്യ ദര്‍ശിതം
          തത്വസ്‌മൃതിബലം യേന ഗതാ ന പുനരാഗതാഃ          154
          അയനം പുനരാഖ്യാതമേതദ്‌ യോഗസ്യയോഗിഭിഃ        155
          സംഖ്യാതധര്‍മ്മൈഃ സാംഖ്യൈശ്ച മുക്തൈര്‍ മോക്ഷസ്യ ചായനം
ജീവമുക്ത്യയില്‍ മോക്ഷത്തിന്‌ കാണിയ്‌ക്കപ്പെട്ട മാര്‍ഗ്ഗം ഈ ഒന്ന്‌ മാത്രമാകുന്നു. അതിന്‌ തത്വസ്‌മൃതിബലം എന്ന്‌
പറയുന്നു. ആ തത്വസ്‌മൃതിബലം പ്രാപിച്ചയോഗി ശരീരം ത്യജിച്ചാല്‍ പിന്നെ ജനിക്കുന്നതല്ല (തത സ്‌മരണ രണ്ടുവി
ധത്തിലാകുന്നു. ഒന്ന്‌ ലൗകിക തത്വസ്‌മരണ മറ്റൊന്ന്‌ പാരമാര്‍ത്ഥിക തത്വ സ്‌മരണ. ഇതില്‍ മോക്ഷമാര്‍ഗ്ഗം
പാരമാര്‍ത്ഥിക തത്വസ്‌മരണ ഒന്ന്‌ മാത്രമാകുന്നു). ഈ തത്വ സ്‌മൃതി ബലം യോഗത്തിന്റെ മാര്‍ഗ്ഗമാണെന്ന്‌
യോഗികളാല്‍ പറയപ്പെട്ടിരിക്കുന്നു. പ്രശസ്‌തമായ ധര്‍മ്മവും സാംഖ്യയോഗവും മുക്തിക്ക്‌ കാരണമായതുകൊണ്ട്‌
അവയും മോക്ഷത്തിന്റെ മാര്‍ഗ്ഗമായി പറയപ്പെട്ടിരിക്കുന്നു.
          സര്‍വ്വം കാരണവദ്‌ ദുഃഖമസ്വഞ്ചാനിത്യമേവ ച
          ന ചാത്മാ കൃതകം തദ്ധി തത്ര ചോല്‍പദ്യതേ സ്വതാ 154
          യാവന്നോല്‍പദ്യതേ സത്യാ ബുദ്ധിര്‍നൈതദഹം യയം  155
          നൈതല്‍മക ച വിജ്ഞായ ജ്ഞഃ സര്‍വ്വമതിവര്‍ത്തതേ
കാരണം പോലെയുള്ളതെല്ലാം അതായത്‌ ബുദ്ധ്യഹങ്കാരാദി ഏതെല്ലാം ഉണ്ടായതാണോ അതെല്ലാം ദുഃഖവും
തന്റേതല്ലാത്തതും (ആത്മാവിന്റേതല്ലാത്തതും) അനിത്യവും (നശിക്കുന്നതും) ആകുന്നു. ആ ദുഃഖമാകട്ടെ ആത്മാവിനാല്‍
ഉണ്ടാകപ്പെട്ടതുമല്ല. ഞാനെന്നും എന്റേതെന്നമുള്ള മമത ഉണ്ടാക്കപ്പെട്ടതാകുന്നു. ഏത്‌ വരെ സത്യാബുദ്ധി (യഥാര്‍ത്ഥജ്ഞാനം)
ഉണ്ടാകാതിരിക്കുന്നുവോ അത്‌ വരെ ഞാനെന്നുള്ള ഭാവം ഉണ്ടാകാതിരിക്കുകയില്ല. ഇത്‌ ഞാനല്ല ഈ കാണുന്നതൊന്നും
എന്റേതല്ല എന്നറിയുന്ന യഥാര്‍ത്ഥ തത്വജ്ഞാനി ഈ സംസാരബന്ധത്തില്‍ നിന്നെല്ലാം മോചിക്കുകയും വീണ്ടും
ജനിക്കാതിരിക്കുകയും ചെയ്യുന്നു.
          തസ്‌മിംശ്ചരമ സംന്യാസേ സമൂലാഃ സര്‍വ്വവേദനാഃ
          അസംജ്ഞാനവിജ്ഞാനാല്‍ നിവത്തിം യാന്ത്യശേഷതഃ
എപ്പോള്‍ എല്ലാവിധ കര്‍മ്മങ്ങളും ത്യജിത്തുന്നുവോ അപ്പോള്‍ സര്‍വ്വവേദനകളും സമൂലം (കാരണസഹികം) നശിക്കുകയും
എല്ലാവിധ ജ്ഞാന വിജ്ഞാനങ്ങളും നിശ്ശേഷം ഇല്ലാതാകുകയും ചെയ്യുന്നു. (ആ സമയം ആത്മസ്വരൂപം മാത്രമായിരിക്കും
നിര്‍വ്വികല്‌പ - സവികല്‌പ - നിശ്ചയാത്മക ജ്ഞാന - വിജ്ഞാനങ്ങളും സുഖദുഃഖങ്ങളും നിശ്ശേഷം ഇല്ലാതാകുകയും
ചെയ്യും).
          അതഃ പരം ബ്രഹ്മഭൂതോ ഭൂതാത്മാ നോപലഭ്യതേ
          നിഃ സൃതഃ സര്‍വ്വഭാവേഭ്യശചിഹ്നം യസ്യ ന വിദ്യതേ
          ഗതിര്‍ ബ്രഹ്മവിദാം ബ്രഹ്മ തച്ചാക്ഷര മലക്ഷണം
          ജ്ഞാനം ബ്രഹ്മവിദ്‌ഞ്ചാത്ര നാജ്ഞസ്‌തല്‍ ജ്ഞാതുമര്‍ഹതി   160
സര്‍വ്വജ്ഞഌം സര്‍വ്വത്യാഗിയും സര്‍വ്വസംയോഗ രഹിതഌം പ്രശാന്തഌമായ ആത്മാവിന്‌ ഏത്‌ ലക്ഷണങ്ങളേക്കൊണ്ടറിയാന്‍
കഴിയും എന്ന ഇരുപത്തിമൂന്നാമത്തെ ചോദ്യത്തിന്റെ ഉത്തരം - എപ്പോള്‍ സര്‍വ്വകര്‍മ്മ ത്യാഗം കൊണ്ട്‌ എല്ലാവി
ധ വേദനകളില്‍നിന്നും മുക്തമാകുന്നുവോ അതിന്‌ശേഷം മഹത്വാദി സര്‍വ്വഭാവങ്ങളില്‍ നിന്നും മുക്തമാകുകയും
ലക്ഷണങ്ങളൊന്നും ഇല്ലാതാകുകയും പരബ്രഹ്മത്തില്‍ ലയിക്കുകയും ചെയ്യുന്നതു കൊണ്‌ ആ പരമാത്മാവിനെ ഒരു
ലക്ഷണങ്ങളേക്കൊണ്ടും അറിയാന്‍ കഴിയുന്നതല്ല. ബ്രഹ്മജ്ഞാനികളുടെ ഗതി ബ്രഹ്മത്തില്‍ തന്നെയായിരിക്കും. ആ ബ്രഹ്മം
നാശമില്ലാത്തതും ലക്ഷണങ്ങളൊന്നിമില്ലാത്തതും ആകുന്നു. ആ ബ്രഹ്മത്തെ ബ്രഹ്മജ്ഞാനികള്‍ക്ക്‌ മാത്രമെ അറിയാന്‍
കഴിയുകയുള്ളു. അജ്ഞര്‍ക്ക്‌ അതിനെ അറിയാന്‍ കഴിയുന്നതല്ല.
                      തത്രാശ്ലോകഃ
          പ്രശ്‌നാ പുരുഷമാശ്രിത്യ ത്രയോവിംശതിരുത്തമാഃ
          കതിധാപുരുഷീയേസ്‌മിന്‍ നിര്‍ണ്ണിയാസ്‌ത്വദര്‍ശിനാ
ഈ കതിധാ പുരുഷീയാദ്ധ്യായത്തില്‍ പുരുഷനെ സംബന്ധിച്ച 23-ഉത്തമ ചോദ്യങ്ങള്‍ക്ക്‌ തത്വദര്‍ശിയായ ആത്രയ ഭഗവാന്‍
ഉത്തരം നിര്‍ണ്ണയിക്കപ്പെട്ടിരിക്കുന്നു.
          ഇഇതത്യ്യഗ്നഗ്നിിവേവശശകകൃൃതേത തതന്ത്രന്ത ചചരരകകപ്രപതതിിസസംംസസ്‌്‌കകൃൃതേത
           ശശാാരരാാരരസ്ഥസ്ഥാാനേന കകതതിിധധാാ പപുുരരുുഷഷീീയയംം ശശാാരരീീരരംം
                  നനാാമമ പ്രപഥഥമേമാാധധ്യ്യാായയംം
===============================================================================
               ശ്ലേശ്ലാാകകങ്ങങ്ങള്‍ള്‍ :: ||  ബ1ബബ2ബ0  |  ബ2ബ1ബബ4ബ0  |  ബ4ബ1ബബ6ബ0  |  ബ6ബ1ബബ8ബ0  |
                
                        || ബ8ബ1ബബ1ബ0ബ0 | ബ1ബ0ബ1ബബ1ബ2ബ0 | ബ1ബ2ബ1ബബ1ബ4ബ0 | ബ1ബ4ബ1ബബ1ബ6ബ0 |
