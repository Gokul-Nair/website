                                  അദ്ധ്യായം - 2
                               അഅപപാാമമാാര്‍ര്‍ഗ്ഗഗ്ഗ തതണണ്‌്‌ഡഡുുലലീീയയംം
                           ബധബബെീബീബബേവബൃബമബ.ബഷബുബഴബപ ബധബവബീബാബലബ2ബ.ബഴബശബളബപ
                    ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ00 ബ11ബ11ബ ബബ ബ22ബ00 ബ22ബ11ബ ബബ ബ33ബ00 ബ33ബ11ബ ബബ ബ33ബ66
          ദദ്യാല്‍ സാതിവിഷാം പേയാം സാമേസാമ്‌ളാം സനാഗരാം
          ശ്വദംഷ്‌ട്രാ കണ്ടകാരിഭ്യാം മൂത്രകൃച്ഛ്ര സ ഫാണിതാം  21
ആമാതിസാരത്തില്‍ അതിവിടയവും ചുക്കും ചേര്‍ത്തുവെച്ച കഞ്ഞിയില്‍ ഉറുമാമ്പഴത്തിന്റെ പുളിരസം ചേര്‍ത്തു
കൊടുക്കണം.  മൂത്രകൃച്ഛ്രത്തില്‍ ഞെരിഞ്ഞിലും കണ്ടകാരിച്ചുണ്ടവേരും ചേര്‍ത്തുവെച്ച കഞ്ഞിയില്‍ നീര്‍ക്കണ്ടി ശര്‍ക്കര
ചേര്‍ത്തു കൊടുക്കണം.
          വിഡംഗ പിപ്പലീമൂല ശിഗ്രുഭിര്‍മ്മരിചേന ച
          തക്രസിദ്ധാ യവാഗു സ്യാല്‍ക്രിമിഘ്‌നീ സ സുവര്‍ച്ചികാ. 22
വിഴാലരി, കാട്ടുതിപ്പലിവേര്‌, മുരിങ്ങവേര്‌, കുരുമുളക്‌ ഇവ ചേര്‍ത്തുവെച്ച മോര്‍ക്കഞ്ഞി തുവര്‍ച്ചിലക്കാരം
ചേര്‍ത്തുകൊടുത്താല്‍ കൃമി നശിക്കും.
          മൃദ്വികാശാരിബാലാജ പിപ്പലീ മധുനാഗരൈഃ
          പിപാസഘ്‌നീ വിഷഘ്‌നീ ച സോമരാജീവിചാചിതാ. 23
മുന്തിരിങ്ങ, നന്നാറിക്കിഴങ്ങ്‌, മലര്‌, തിപ്പലി, ചുക്ക്‌ ഇവ ചേര്‍ത്തുവെച്ച കഞ്ഞിയില്‍ തേന്‍ ചേര്‍ത്തുകൊടുത്താല്‍
ദാഹം ശമിക്കും.  കാര്‍കോകിലരി ചേര്‍ത്തുവെച്ച കഞ്ഞി കൊടുത്താല്‍ വിഷം നശിക്കും.
          സിദ്ധാവരാഹ നിര്യൂഹേ യവാഗുര്‍ ബൃംഹണീമതാ
          ഗവേധുകാനാം ഭൃഷ്‌ടാനാം കര്‍ഷണീയാ സമാക്ഷികാ. 24
പന്നിയുടെ മാംസരസത്തില്‍ ഉണ്ടാക്കിയ കഞ്ഞി ശരീരത്തെ പുഷ്‌ടിപ്പെടുത്തും വറുത്ത ഗോതമ്പ്‌ കൊണ്ടുണ്ടാക്കിയ കഞ്ഞി
തേന്‍ ചേര്‍ത്തു കൊടുത്താല്‍ ശരീരത്തെ ശോഷിപ്പിക്കും.
          സര്‍പ്പഷ്‌മതീ ബഹുതിലാ സ്‌നേഹനീ ലവണാന്വിതാ
          കുശാമലകനിര്യൂഹേശ്യാമാകാനാം വിരൂക്ഷണി.  25
അല്‌പം അരിയും കൂടുതല്‍ എള്ളും ചേര്‍ത്തുവെച്ച കഞ്ഞിയില്‍ നെയ്യും ഇന്തുപ്പും ചേര്‍ത്തു കൊടുത്താല്‍ ശരീരത്തിന്‌
സ്‌നിഗ്‌ദ്ധതയുണ്ടാകും. കുശയും നെല്ലിക്കയും കൂടിവെച്ച കഷായത്തില്‍ ചാമയരികൊണ്ട്‌ കഞ്ഞിയുണ്ടാക്കി കൊടുത്താല്‍
ശരീരം രൂക്ഷമാകും.
          ദശമൂലീശൃതാ കാസഹിക്കാ ശ്വാസകഫാപഹാ
          യമകേ മദിരാസീദ്ധാ പക്വാശയരുജാപഹാ. 26
ദശമൂല കഷായത്തില്‍ ഉണ്ടാക്കിയ കഞ്ഞി കാസം, എക്കിട്ട, ശ്വാസരോഗം, കഫരോഗം എന്നിവയെ ശമിപ്പിക്കും.  നെയ്യ്‌,
എണ്ണ, മദിരാമദ്യം എന്നിവ ചേര്‍ത്തുണ്ടാക്കിയ കഞ്ഞി പക്വാശയ വേദനയെ ശമിപ്പിക്കും.
          ശാകൈര്‍മ്മാം സൈസ്‌തിലൈര്‍മ്മാഷൈഃ സിദ്ധാവര്‍ച്ചോ നിരസ്യതി
          ജംബ്വാമ്രാസ്ഥി ദധിത്ഥാമ്‌ളവില്വൈഃ സാംഗ്രാഹികീമതാഃ     27
ഇലക്കറി, മാംസം, എള്ള്‌, ഉഴുന്ന്‌ ഇവ ചേര്‍ത്തുണ്ടാക്കിയ കഞ്ഞി മലത്തെ ഇളക്കി പുറത്തേക്ക്‌ കളയും.  ഞാവല്‍ക്കുരു,
മാങ്ങയണ്ടിപ്പരിപ്പ്‌, വിളാങ്കായ, കൂവളം വേര്‌ ഇവ ചേര്‍ത്തുണ്ടാക്കിയ കഞ്ഞി മലബന്ധത്തെ ഉണ്ടാക്കും.
          ക്ഷാരചിത്രക ഹിംഗ്വമ്‌ളവേതസൈര്‍ഭേദനീമതാ
          അഭയാപിപ്പലീമൂല വിശ്വൈഃ വാതാഌലോമിനീ, 28
ചവര്‍ക്കാരം, കൊടുവേരിക്കിഴങ്ങ്‌, കായം പുളിവഞ്ചിക്കായ ഇവ ചേര്‍ത്തുണ്ടാക്കിയ കഞ്ഞി മലശോധനയുണ്ടാക്കും,
കടുക്ക, തിപ്പലിവേര്‌, ചുക്ക്‌ ഇവ ചേര്‍ത്തുണ്ടാക്കിയ കഞ്ഞി വായുവിനെ അഌലോമമാക്കും.
          തക്രസിദ്ധായവാഗുഃ സ്യാല്‍ഘൃതവ്യാപത്തി നാശിനീ
          തൈലവ്യാപദിശസ്‌താസ്യാല്‍ തക്രപിണ്യാക സാധിതാ. 29
മോരില്‍ ഉണ്ടാക്കിയ കഞ്ഞി നെയ്യ്‌ കൂടുതല്‍ ഉപയോഗിച്ചതുകൊണ്ടുണ്ടായ ദോഷത്തെ ശമിപ്പിക്കും.  എണ്ണ കൂടുതല്‍
ഉപയോഗിച്ചതുകൊണ്ടുണ്ടായ ദോഷത്തില്‍ മോരും പിണ്ണാക്കും ചേര്‍ത്തുവെച്ച കഞ്ഞി നല്ലതാകുന്നു.
          ഗവ്യമാംസരസൈഃ സാമ്‌ളാ വിഷമജ്വരനാശിനീ
          കണ്‌ഠ്യായവാനാം യമകേ പിപ്പല്യാമലകൈഃ ശൃതാ. 30
ഗോമാംസ രസത്തിലുണ്ടാക്കിയ കഞ്ഞി ഉറുമാമ്പഴത്തിന്റെ പുളിരസം ചേര്‍ത്തു കൊടുത്താല്‍ വിഷമജ്വരം നശിക്കും
തിപ്പലിയും നെല്ലിക്കയും കഷായം വെച്ച അതില്‍ യവംകൊണ്ട്‌ കഞ്ഞിയുണ്ടാക്കി നെയ്യും എണ്ണയും ചേര്‍ത്തു കുടിച്ചാല്‍
സ്വരം നന്നാകും.
                    ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ00 ബ11ബ11ബ ബബ ബ22ബ00 ബ22ബ11ബ ബബ ബ33ബ00 ബ33ബ11ബ ബബ ബ33ബ66
