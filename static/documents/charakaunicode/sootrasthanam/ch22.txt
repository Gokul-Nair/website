                                  അഅദ്ധദ്ധ്യ്യാായയംം -- 2222
ലംഘന ബൃംഹണീയം
                           ബധബബെീബീബബേവബൃബമബ.ബഷബുബഴബപ ബധബവബീബാബലബ2ബ.ബഴബശബളബപ
                        ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ55 ബ11ബ66ബ ബബ ബ33ബ00 ബ33ബ11ബ ബബ ബ44ബ44
          അഥതോ ലംഘനബൃംഹണീയമദ്ധ്യായം വ്യാഖ്യാസ്യാമ.
          ഇതിഹസ്‌മാഹ ഭഗവാനാത്രയഃ               1
ഇനി ലംഘന ബൃംഹണീയം എന്ന അദ്ധ്യായത്തെ ആത്രയഭഗവാന്‍ ഉപദേശിച്ചതുപ്രകാരം തന്നെ അഗ്നിവേശ മഹര്‍ഷി
വിവരിക്കുന്നുണ്ട്‌.
          തപസ്വാദ്ധ്യായ നിരതാനാത്രയഃ ശിഷ്യസത്തമാന്‍
          ഷഡഗ്നിവേശ പ്രമുഖാന്‍ക്തവാന്‍ പരിചോദയന്‍         2
          ലംഘനം ബൃംഹണം കാലേരൂക്ഷണം സ്‌നേഹനം തഥാ     
          സ്വേദനം സ്‌തംഭനഞ്ചൈവ ജാനീതേ യഃസവൈഭിഷക്‌. 3
തപഃ സ്വാദ്ധ്യായ നിരതന്മാരായ അഗ്നിവേശന്‍, ഭേളന്‍, ജതുകര്‍ണ്ണന്‍, പരാശരന്‍, ഹാരീതന്‍, ക്ഷാരപാണി എന്നീ
പ്രമുഖശിഷ്യസത്തമന്മാര്‍ ചോദിച്ചതിന്നഌസരിച്ചു ആത്രയ ഭഗവാന്‍ പറഞ്ഞു- ലംഘനം, ബൃംഹണം, രൂക്ഷണം,
സ്‌നേഹനം, സ്വേദനം, സ്‌തംഭനം എന്നിവ വേണ്ട സമയത്ത്‌ വേണ്ടതുപോലെ ചെയ്യുവാനറിയുന്നവനാരോ അവനാണ്‌
വൈദ്യന്‍.
          തമുക്തവന്തമാത്രയമഗ്നിവേശ ഉവാച ഹ
          ഭഗവാന്‍ ലംഘനം കിംതല്ലംഘനീയാശ്ചകീദൃശാഃ
          ബൃംഹണം ബൃംഹണീയാശ്ച രൂക്ഷണീയാശ്ച രൂക്ഷണം             4
          കേ സ്‌നേഹഃ സ്‌നേഹനീയാശ്ച സ്വേദാഃ സ്വേദ്യാശ്ച കേമതാഃ.  
          സ്‌തംഭനം സ്‌തംഭനീയാശ്ച വക്തുമര്‍ഹസിതല്‍ഗുരോ          5
          ലംഘനപ്രഭൃതീനാം ച ഷണ്ണാമേഷാം സമാസതഃ.             
          കൃതാകൃതാതിരിക്‌താനാം ലക്ഷണം വക്തുമര്‍ഹസി.          6
അപ്രകാരം പറഞ്ഞ ആത്രയ ഭഗവാനോട്‌ അഗ്നിവേശന്‍ പറഞ്ഞു - അല്ലയോ ഭഗവാനെ ലംഘനം എന്നു പറഞ്ഞാലെന്താണ്‌?
ലംഘനം എന്നു പറഞ്ഞാലെന്താണ്‌ ആ ലംഘനം ശീലിപ്പിക്കേണ്ടതെങ്ങിനെയുള്ളവരെയാണ്‌ ബൃംഹണം എന്താണ്‌
ബൃംഹണീയന്മാരാരാണ്‌ രൂക്ഷണം എന്നാലെന്താണ്‌ രൂക്ഷണീയന്മാരാരാണ്‌ സ്‌നേഹനം എന്താണ്‌ സ്‌നഹനീയന്മാരാരാണ്‌
സ്വേദനം എന്താണ്‌ സ്വേദനീയന്മാരാരാണ്‌ സ്‌തംഭനം എന്നാലെന്താണ്‌ സ്‌തംഭനീയന്മാരാരാണ്‌ ഹേ ഗുരോ
ഇവയെല്ലാം വിവരിച്ചു തന്നാലും. കൂടാതെ ഈ ലംഘനാദി ആറ്‌ പ്രയോഗങ്ങളുടെ സമ്യഗ്യോഗത്തിന്റേയും
അയോഗത്തിന്റേയും അതിയോഗത്തിന്റെയും ലക്ഷണം ചുരുക്കത്തില്‍ ഉപദേശിച്ചു തന്നാലും.
          വചസ്‌തദഗ്നിവേശസ്യനി ശമ്യഗുരുരബ്രവീല്‍   7
          യല്‍ കിഞ്ചില്ലാഘവകരം ദേഹേതല്ല ഘനസ്‌മൃതം.  
          ബൃംഹത്വം യച്ഛരീരസ്യ ജനയേത്തച്ച ബൃംഹണം.  8
അഗ്നിവേശന്റെ ആ വാക്ക്‌ കേട്ടിട്ട്‌ ഗുരുനാഥന്‍ പറഞ്ഞു - ശരീരത്തില്‍ അല്‌പം ലാഘവത്തെ (ലഘുത) ഉണ്ടാക്കുന്നതേതോ
അതിന്ന്‌ ലംഘനം എന്ന്‌ പറയുന്നു. ശരീരത്തെ തടിപ്പിക്കുന്നതേതോ അത്‌ ബൃംഹണവും ആകുന്നു.
          രൗക്ഷ്യം ഖരത്വം വൈശദ്യം യല്‍ കുര്യാത്തദ്ധിരൂക്ഷണം
          സ്‌നേഹനം സ്‌നേഹവിഷ്യന്ദമാര്‍ദ്ദവ ക്ലേദകാരകം.    9
ശരീരത്തില്‍ രൂക്ഷതയും പരുപരുപ്പും വഴുവഴുപ്പില്ലായ്‌മയും ഉണ്ടാകുന്നതേതോ അത്‌ രൂക്ഷണമാകുന്നു. ശരീരത്തില്‍
നെയ്യ്‌ പുരണ്ടതുപോലെയും മാര്‍ദ്ദവവും നൂലവും ഉണ്ടാക്കുന്നതേതോ അതിന്ന്‌ സ്‌നേഹനം എന്ന്‌ പറയുന്നു.
          സ്‌തംഭഗൗരവ ശീതഘ്‌നം സ്വേദന്‌ സ്വേദകാരകം
          സ്‌തംഭനം സ്‌താഭയതിയല്‍ ഗതിമന്തം ചലംദ്രവം. 10
ശരീരത്തിന്റെ സ്‌തംഭനത്തേയും കനത്തേയും ശീതത്തേയും പോക്കി വിയര്‍പ്പിനെ ഉണ്ടാക്കുന്നതേതോ അതിന്ന്‌ സ്വേദനം
എന്നു പറയുന്നു. ദ്രവമായിളകിപ്പോകുന്നതിനെ (മൂത്രം, മലം, രക്തം മുതലായവയെ) നിര്‍ത്തുന്നതിന്‌ സ്‌തംഭനം
എന്ന്‌ പറയുന്നു.
          ലഘൂഷ്‌ണ തീക്ഷ്‌ണ വിശദം രൂക്ഷം സൂക്ഷ്‌മം ഖരം സരം
          കഠിനം ചൈവ യല്‍ദ്രവ്യം പ്രായസ്‌തല്‍ ലംഘനം സ്‌മൃതം. 11
ലഘുവും ഉഷ്‌ണവും തീക്ഷ്‌ണവും വഴുവഴുപ്പില്ലാത്തതും രൂക്ഷവും, ഖരവും സരവും കഠിനമായ ദ്രവ്യമേതോ
അത്‌ മിക്കവാറും ശരീരത്തിന്ന്‌ ലാഘവത്തെ ഉണ്ടാക്കുന്നത്‌ (ലംഘനത്തെ ചെയ്യുന്നത്‌) ആയിരിക്കും.
          ഗുരു ശീത മൃദുസ്‌നിഗ്‌ദ്ധം ബഹുലം സ്ഥൂലപിച്ഛിലം
          പ്രായോമന്ദം സ്ഥിരം ശ്ലക്ഷണം ദ്രവ്യം ബൃംഹണമുച്യതേ 12
കനവും ശീതവീര്യവും മൃദുവും സ്‌നിഗ്‌ദ്ധവും കൂടുതലായുള്ളതും വലിയതും വഴുവഴുപ്പുള്ളതും മന്ദവും
സ്ഥിരവും മിഌസവും ഉള്ള ദ്രവ്യം മിക്കവാറും ബൃംഹണമായിരിക്കുമെന്ന്‌ പറയുന്നു. (ഇവിടെ ലംഘനത്തിന്‌ പറഞ്ഞ
ലഘ്വാദി ഒമ്പത്‌ ഗുണങ്ങളുടെ വിപരീതത്തെയാണ്‌ ബൃംഹണത്തിന്ന്‌ പറഞ്ഞിട്ടുള്ളതെന്ന്‌ മനസ്സിലാക്കണം. അതായത്‌
ലഘുവിന്റെ വിപരീതം ഗുരു, ഉഷ്‌ണത്തിന്ന്‌ ശീതം, തീക്ഷ്‌ണത്തിന്ന്‌ മന്ദം, വിശദത്തിന്ന്‌ - പിച്ഛിലം, രൂക്ഷത്തിന്ന്‌
- സ്‌നിഗ്‌ദ്ധ, സൂക്ഷ്‌മത്തിന്ന്‌ - സ്ഥൂലം സരത്തിന്ന്‌ - സ്ഥിരം, ഖരത്തിന്ന്‌ - ശ്ലേക്ഷ്‌ണം, കഠിനത്തിന്ന്‌ - മൃദു
ഇതി.)
          രൂക്ഷം ലഘുഖരം തീക്ഷ്‌ണമുഷ്‌ണം സ്ഥിരമപിച്ഛിലം
          പ്രായശഃ കഠിനഞ്ചൈവ തല്‍ദ്രവ്യം തദ്ധിരൂക്ഷണം.  13
രൂക്ഷവും ലഘുവും ഖരവും തീക്ഷ്‌ണവും ഉഷ്‌ണവും സ്ഥിരവും വഴുവഴുപ്പില്ലാത്തതും കഠിനവുമായ ദ്രവ്യമേതോ
അത്‌ മിക്കവാറും ശരീരത്തിന്ന്‌ രൂക്ഷതയെ ഉണ്ടാക്കുന്നതായിരിക്കും.
          ദ്രവം സൂക്ഷ്‌മം സരം സ്‌നിഗ്‌ദ്ധം പിച്ഛിലം ഗുരുശീതളം
          പ്രായോമന്ദം മൃദൂച യല്‍ ദ്രവ്യഃ തല്‍സ്‌നേഹനം മതം.   14
ദ്രവം, സൂക്ഷ്‌മം, സരം, സ്‌നിഗ്‌ദ്ധം, പിച്ഛിലം, ഗുരു, ശീതളം, മന്ദം, മൃദു എന്നീ ഗുണങ്ങളോടുകൂടിയ
ദ്രവ്യമേതോ അത്‌ മിക്കവാറും സ്വേദനമായിരിക്കും
          ഉഷ്‌ണം തീക്ഷ്‌ണം സരം സ്‌നിഗ്‌ദ്ധം രൃക്ഷം സൂക്ഷ്‌മം ദ്രവം സ്ഥിരം
          ദ്രവ്യം ഗുരുചയല്‍ പ്രായസ്‌തദ്ധി സ്വേദനമുചൃതേ             15
ഉഷ്‌ണം, തീക്ഷ്‌ണം, സരം, സ്‌നിഗ്‌ദ്ധം, രൃക്ഷം, സൂക്ഷ്‌മം, ദ്രവം, സ്ഥിരം, ഗുരു എന്നീ ഗുണങ്ങളോടുകൂടിയ
ദ്രവ്യമേതോ അത്‌ മിക്കവാറും സ്വേദനമായിരിക്കുമെന്ന്‌ പറയുന്നു. അതായത്‌ വിയര്‍പ്പിനെ
ഉണ്ടാക്കുന്നതാണെന്നര്‍ത്ഥം.
          ശീതം മന്ദം മൃദൂശ്ലക്ഷണം രൂക്ഷം സൂക്ഷ്‌മം ദ്രവം സ്ഥിരം
          യല്‍ദ്രവ്യാ ലഘുചോദ്ദിഷ്‌ടം പ്രായസ്‌തല്‍ സ്‌തംഭനം സ്‌മൃതം. 16
ശീതം, മന്ദം, മൃദു, ശ്ലക്ഷ്‌ണം, രൂക്ഷം, സൂക്ഷ്‌മം, ദ്രവം, സ്ഥിരം. ലഘു എന്നീ ഗുണങ്ങളോടു കൂടിയ
ദ്രവ്യമേതോ അത്‌ മിക്കവാറും സ്‌തംഭനമായിരിക്കും. അതായത്‌ കൂടുതലായി ഇളകിപ്പോകുന്ന മല മൂ
ത്രാദികളെ സ്‌തംഭിപ്പിക്കുന്നതായിരിക്കുമെന്നര്‍ത്ഥം.
          ചതുഷ്‌പ്രകാരാസംശുദ്ധിഃ പിപാസാമാരുതാതപൗ
          പാചനാന്യുപവാസശ്ച വ്യായാമശ്ചേതി ലംഘനം.    17
നസ്യം, വമനം, വിരേചനം, കഷായവസ്‌തി എന്നീ നാലുവിധത്തിലുള്ള ശോധന, ദാഹം സഹിക്കുക, കാറ്റ്‌
കൊള്ളുക, വെയില്‍ കൊള്ളുക, പാചനൗഷധങ്ങള്‍ ശീലിക്കുക, പട്ടിണികിടക്കുക, വ്യായാമം ചെയ്യുക എന്നിവ
ലംഘനമാകുന്നു. അതായത്‌ ശരീരത്തിന്ന്‌ ലാഘവമുണ്ടാക്കുന്നതാണെന്നര്‍ത്ഥം.
          പ്രഭൂത ശ്ലേഷ്‌മ പിത്താസ്രമലാഃ സംസൃഷ്‌ടമാരുതാഃ
          ബൃംഹശ്ചരീരാ ബലിനോ ലംഘനീയാ വിശുദ്ധിഭിഃ    18
കഫം, പിത്തം, രക്തം, മലം എന്നിവ വര്‍ദ്ധിക്കുകയും അവയ്‌ക്ക്‌ കോപിച്ച വായുവിന്റെ സംസര്‍ഗ്ഗമുണ്ടാവുകയും
ചെയ്‌തിട്ടുള്ളവരും വലിയ തടിയുള്ളവരും നല്ല ബുദ്ധിയുള്ളവരും നസ്യാദി നാല്‌ വിധ ശോധനക്രിയയിലൂടെ
ലംഘനത്തിന്ന്‌ അര്‍ഹതപ്പെട്ടവരാണ്‌.
          യേഷാ മദ്ധ്യബലാരോഗാഃ കഫപിത്ത സമുത്ഥിതാഃ
          വമ്യതീസാര ഹൃദ്രാഗ വിഷൂച്യലസകജ്വരാഃ.           19
          വിബന്ധഗൗരവോദ്‌ഗാര ഹൃല്ലാസരോചകാദയഃ              
          പാചനൈസ്‌താന്‍ ഭിഷക്‌ പ്രാജ്ഞഃ പ്രായേണാദാവുപാചരേല്‍. 20
ഛര്‍ദ്ദി, അതിസാരം, ഹൃദ്രാഗം, വിഷൂചിക, അലസകം, ജ്വരം, മലബന്ധം, ശരീരകനം, ഏമ്പക്കം, നെഞ്ച്‌
കലിപ്പ്‌, അരുചി മുതലായ രോഗങ്ങള്‍ കഫപിത്തകോപജന്യമായി മദ്ധ്യബലത്തില്‍ ഉണ്ടായിട്ടുള്ളതില്‍ ബുദ്ധിമാനായ
വൈദ്യന്‍ ആദ്യം മിക്കവാറും പാചനൗഷധങ്ങളെക്കൊണ്ട്‌ ചികിത്സിക്കണം.
          ഏത ഏവ യഥോദ്ദിഷ്‌ടാ യേഷാമല്‍പബലാ ഗദാഃ
          പിപാസാനിഗ്രഹൈസ്‌തേഷാമുപവാസൈശ്ച താന്‍ജയേല്‍. 21
മേല്‍പറഞ്ഞ കഫപിത്തജന്യമായുണ്ടാകുന്ന ഛര്‍ദ്ദ്യതിസാരാദി രോഗങ്ങള്‍ തന്നെ ഏതൊരുവര്‍ക്ക്‌ അല്‌പബലമായുണ്ടാകുന്നുവോ
അങ്ങിനെയുള്ളവരുടെ ആ ബലം കുറഞ്ഞ രോഗങ്ങളെ ദാഹം ശമിപ്പിച്ചിട്ടും (അല്‌പം വെള്ളം കുടിച്ചിട്ടും) ഉപവാസം
കൊണ്ടും ജയിക്കണം.
          രോഗാന്‍ ജയേന്‍ മദ്ധ്യബലാന്‍ വ്യായാമതേപ മാരുതൈഃ
          ബലിനാം കിംപുനര്‍യേഷാം രോഗാണാമവരംബലം.    22
ബലവാന്മാര്‍ക്കുണ്ടായിട്ടുള്ള ഛര്‍ദ്ദ്യതിസാരാദി രോഗങ്ങള്‍ മദ്ധ്യബലമുള്ളതിനെ ആദ്യം പാചനൗഷ
ധങ്ങളേക്കൊണ്ടുപചരിക്കുകയും പിന്നീട്‌ വ്യായാമം, വെയില്‍ കാറ്റ്‌ എന്നിവകൊണ്ട്‌ ജയിക്കുകയും വേണം. പിന്നെ
ബലവാന്മാര്‍ക്കുണ്ടായിട്ടുള്ള ബലം കുറഞ്ഞ രോഗങ്ങളെ വ്യായാമാദികളെക്കൊണ്ട്‌ എന്തുകൊണ്ട്‌ ജയിക്കുകയില്ല?
നിശ്ചയമായും ജയിക്കുമെന്നര്‍ത്ഥം.
          ത്വഗ്‌ദോഷിണാം പ്രമീഢാനാം സ്‌നിഗ്‌ദ്ധാഭിഷ്യന്ദി ബൃംഹിണാം.
          ശിശിരേ ലംഘനം ശസ്‌തമപി വാതവികാരിണാം.              23
ത്വഗ്‌ദോഷമുള്ളവര്‍ക്കും പ്രമേഹരോഗികള്‍ക്കും ശരീരത്തിന്ന്‌ സ്‌നിഗ്‌ദ്ധതയും ഉള്‍പ്പുഴുക്കും തടിയും
കൂടുതലുള്ളവര്‍ക്കും വാതരോഗികള്‍ക്കും ശിശിര ഋതുവില്‍പോലും 10 - വിധത്തിലുള്ള ലംഘനക്രിയകള്‍
ശീലിക്കുന്നത്‌ നല്ലതാകുന്നു.
          അദിഗ്‌ദ്ധ വിദ്ധമക്ലിഷ്‌ടംവയഃ സ്ഥാസാത്മ്യചാരിണാം.
          മൃഗമത്സ്യ വിഹംഗാനാം മാംസം ബൃംഹണമുച്യതേ. 24
വിഷം പുരട്ടിയ ശസ്‌ത്രങ്ങളേല്‌ക്കാത്തതും രോഗങ്ങളില്ലാത്തതും മൂപ്പെത്തിയതും അഌകൂലമായ സ്ഥലത്ത്‌
ജീവിക്കുന്നതുമായ മൃഗം, മത്സ്യം, പക്ഷി എന്നിവകളുടെ മാംസം ശരീരത്തെ തടിപ്പിക്കുന്നതാണെന്ന്‌ പറയുന്നു.
          ക്ഷീണാഃ ക്ഷതാഃ കൃശാവൃദ്ധാ ദുര്‍ബലാ നിത്യമദ്ധ്വഗാഃ
          സ്‌ത്രിമദ്യനിത്യ ഗ്രീഷ്‌മേ ച ബൃംഹണീയാനരാഃ സ്‌മൃതാഃ. 25
ക്ഷീണമുള്ളവര്‍, ക്ഷതമേറ്റവര്‍ (ഉരക്ഷതരോഗികള്‍) കൃശന്മാര്‍, വൃദ്ധന്മാര്‍, ദുര്‍ബലന്മാര്‍, എപ്പോഴും കൂടുതല്‍
നടക്കുന്നവര്‍, സ്‌ത്രീസേവയും മദ്യപാനവും സദാ ചെയ്‌തുകൊണ്ടിരിക്കുന്നവര്‍ എന്നിവരെല്ലാം എപ്പോഴും ബൃംഹണ
ക്രിയക്കര്‍ഹരാകുന്നു. സ്വസ്ഥന്മാര്‍ ഗ്രീഷ്‌മഋതുവില്‍ ബൃംഹണക്രിയ ശീലിക്കണം. കാരണം ഗ്രീഷ്‌മഋതുവില്‍
സ്വാഭാവികമായി കൂടുതല്‍ ദുര്‍ബലത ഉണ്ടാകുന്നതാണ്‌.
          ശോഷാര്‍ശോ ഗ്രഹണീദോഷൈര്‍ വ്യാധിഭീഃ കര്‍ശിതാശ്ചയേ
          തേഷാം ക്രവ്യാദമാംസാനാം ബൃംഹണം ലഘവോരസാഃ.    26
ക്ഷയം, അര്‍ശസ്സ്‌, ഗ്രഹണീദോഷം എന്നീ രോഗങ്ങളാല്‍ ശരീരം ക്ഷീണിച്ചവര്‍ക്ക്‌ മാംസ രസം ശരീരം തടിക്കുവാന്‍
നല്ലതാകുന്നു. (സ്വതവേ ഗുരുവായിരിക്കുന്ന മാംസരസം സംസ്‌കാരം കൊണ്ട്‌ ലഘുവാകേണ്ടതാണ്‌.)
          സ്‌നാനമുത്സാദനം സ്വപ്‌നോ മധുര സ്‌നേഹവസ്‌തയഃ
          ശര്‍ക്കരാ ക്ഷീരസര്‍പ്പീംഷി സര്‍വ്വേഷാം വിദ്ധിബൃംഹണം   27
കുളി, മേല്‍ തിരുമ്മല്‍, ഉറക്ക്‌ മധുര ദ്രവ്യങ്ങളേക്കൊണ്ടുണ്ടാക്കിയ സ്‌നേഹ വസ്‌തി, ശര്‍ക്കര, പാല്‍, നെയ്യ്‌ എന്നിവ
എല്ലാവര്‍ക്കും ബൃംഹണത്തെ ഉണ്ടാക്കുന്നതാണെന്നറിയണം.
          കടുതിക്ത കഷായാണാം സേവനം സ്‌ത്രീഷ്വ സംയമഃ
          ഖലിപിണ്യാക തക്രാണാം മധാദീനാഞ്ച രൂക്ഷണം.   28
എരിവ്‌, കയ്‌പ്‌, ചവര്‍പ്പ്‌ എന്നീ രസങ്ങളുള്ള ദ്രവ്യങ്ങളുടെ അതിയായ ഉപയോഗവും അതിയായ സ്‌ത്രീസേവയും
കടുകിന്‍ പിണ്ണാക്ക്‌, എള്ളിന്‍ പിണ്ണാക്ക്‌ മോര്‌ എന്നിവയുടെ ഉപയോഗവും തേന്‍ മുതലായവയുടെ ഉപയോഗവും
ശരീരത്തിന്ന്‌ രൂക്ഷത ഉണ്ടാക്കുന്നതാണ്‌.
          അഭിഷ്യന്ദാ മഹാദോഷാ മര്‍മ്മസ്ഥാ വ്യാധയശ്ചയേ
          ഊരുസ്‌തംഭ പ്രഭൃതയോ രൂക്ഷണീയാനിദര്‍ശിതാ 29
സ്രാതസ്സുകളില്‍ നിന്ന്‌ കൂടുതല്‍ കഫം വരുന്നവരും, മര്‍മ്മസ്ഥാനത്ത്‌ വലിയ രോഗങ്ങളുള്ളവരും ഊരുസ്‌തംഭം
മുതലായ രോഗങ്ങളുള്ളവരും രൂക്ഷക്രിയക്കര്‍ഹരാണ്‌.
          സ്‌നേഹാഃ സ്‌നേഹയിതവ്യാശ്ച സ്വേദാസ്വേദ്യാശ്ചയേനരാഃ
          സ്‌നേഹാദ്ധ്യായേമയോക്താ സ്‌തേസ്വേദാഖ്യേ ച സവിസ്‌തരം. 30
സ്‌നേഹങ്ങളും സ്‌നേഹക്രിയ ചെയ്യേണ്ടവരും സ്വേദങ്ങളും സ്വേദക്രിയ ചെയ്യേണ്ടവരും ആരെല്ലാമാണെന്ന്‌
സ്‌നേഹാദ്ധ്യായത്തിലും സ്വേദാദ്ധ്യായത്തിലും ഞാന്‍ വിസ്‌തരിച്ചു പറഞ്ഞിട്ടുണ്ട്‌.
          ദ്രവംതഌസ്ഥിരം യാവച്ഛീതീകുരണമൗഷധം
          സ്വാദുതിക്തം കഷായം ച സ്‌തംഭനം സര്‍വ്വമേവ തം. 31
ദ്രവമായിട്ടുള്ളതും നേരിയതും ഉറപ്പുള്ളതും ശീതത്തെ ഉണ്ടാക്കുന്നതുമായ ഔഷധങ്ങളും മ
ധുര-തിക്ത-കഷായ-രസങ്ങളോടു കൂടിയ ദ്രവ്യങ്ങളുമെല്ലാം സ്‌തംഭനമാകുന്നു.
          പിത്തക്ഷാരാഗ്നി ദഗ്‌ദ്ധാ യേ വമ്യതീസാര പീഡിതാഃ
          വിഷസ്വേദാതിയോഗാര്‍ത്തഃ സ്‌തംഭനീയാസ്‌തഥാവിധാഃ. 32
പിത്തപ്രകൃതിക്കാര്‍ക്കും ക്ഷാരംകൊണ്ടും അഗ്നികൊണ്ടും പൊള്ളിച്ചവര്‍ക്കും ഛര്‍ദ്ദിയും അതിസാരവും അധികരിച്ചാലും
സ്‌തംഭിപ്പിക്കണം. വിഷാര്‍ത്തന്മാരുടെ അതിയായ വിഷവേഗത്തേയും വിയര്‍പ്പിന്റെ അതിയോഗത്തേയും
സ്‌തംഭിപ്പിക്കേണ്ടതാണ്‌. തഥാ വിധഃ എന്ന്‌ പറഞ്ഞതുകൊണ്ട്‌ രക്തപിത്തം മുതലായതിലുള്ള അതിയായ രക്ത
പ്രവര്‍ത്തനത്തേയും സ്‌തംഭിപ്പിക്കേണ്ടതാണ്‌.
          വാതമൂത്ര പൂരീഷാണാം വിസര്‍ഗ്ഗേ ഗാത്രലാഘവേ
          ഹൃദയോദ്‌ഗാര കണ്‌ഠാസ്യ ശുദ്ധൗ തന്ദ്രാക്ലമേഗതേ.  33
          സ്വേദേജാതേരുചൗ ചൈവ ക്ഷുല്‍ പിപാസാ സഹോദയേ  
          കൃതംലംഘനമാദേശ്യം നിര്‍വ്യഥേ ചാന്തരാത്മനി.     34
അധോവായു, മൂത്രം, മലം എന്നിവ വേണ്ടതുപോലെ പുറത്തേക്ക്‌ പോയാലും ശരീരത്തിന്റെ കനം കുറഞ്ഞാലും
ഹൃദയം, എമ്പക്കം, കണ്‌ഠം, വായ ഇവ ശുദ്ധമായാലും മടിയും ക്ഷീണവും പേറിയാലും വിയര്‍പ്പ്‌ വന്നാലും
രുചി ഉണ്ടായാലും വിശപ്പും ദാഹവും ഉണ്ടായിത്തുടങ്ങിയാലും മനസ്സില്‍ ദുഃഖമില്ലാതിരുന്നാലും ലംഘനം
വേണ്ടതുപോലെ ആയിട്ടുണ്ടെന്ന്‌ പറയണം.
          പൂര്‍വ്വഭേദോ
          ംഗമര്‍ദ്ദശ്ച കാസഃ ശോഷാ മുഖസ്യ ച
          ക്ഷുല്‍പ്രണാശോ
          രുചിസ്‌തൃഷ്‌ണാ ദൗര്‍ബല്യം ശ്രാത്രനേത്രയോ
          മനസഃ സംഭ്രമോ ഭീ
          ക്ഷ്‌ണമൂര്‍ദ്ധ്വവാതസ്‌മതമോഹൃദി             35
          ദേഹാഗ്നി ബലനാശശ്ച ലംഘനേ                  
          തികൃതേ ഭവേല്‍                        36
സന്ധികളില്‍ പിളര്‍ന്നുനോവ്‌, ശരീരത്തില്‍ ഌറുങ്ങിനോവ്‌, കാസം, വായ വരള്‍ച്ച, വിശപ്പില്ലായ്‌ക, അരുചി,
ദാഹം, കാതിന്നും കണ്ണിന്നും ബലക്ഷയം, (കേള്‍വിക്കുറവും കാഴ്‌ചക്കുറവും ഉണ്ടാവുക) മനോവിഭ്രമം,
കുടക്കൂടെ ഏമ്പക്കമിടുക, ഹൃദയാന്ധത, ദേഹക്ഷീണം, അഗ്നിക്ഷീണം, ബലക്ഷയം എന്നിവ ലംഘനത്തിന്റെ അതിയോഗത്തില്‍
ഉണ്ടാകും.
          ബലം പുഷ്‌ട്യുപലംഭസ്‌ച കാര്‍ശ്യദോഷ വിവര്‍ജ്ജനം
          ലക്ഷണം ബൃംഹിതേ സ്ഥൗല്യമതി ചാത്യര്‍ത്ഥ ബൃംഹൗത   37
ശരീരത്തിന്ന്‌ ബലവും പുഷ്‌ടിയും ഉണ്ടാകുകയും കാര്‍ശ്യദോഷം വിടുകയും ചെയ്‌താല്‍ അത്‌ ബൃംഹണത്തിന്റെ
സമ്യഗ്യോഗ ലക്ഷണമാകുന്നു ബൃംഹണത്തിന്റെ അതിയോഗത്തില്‍ ശരീരം കൂടുതലായി തടിക്കുന്നതായിരിക്കും.
          കൃതാതികൃതചിഹ്നം യല്ലംഘിതേ തദ്ധി രൂക്ഷിതേ 38
സമ്യക്‌ ലംഘനത്തിലും അതിലംഘനത്തിലും കാണുന്ന ലക്ഷണങ്ങള്‍ തന്നെയായിരിക്കും അതിരൂക്ഷത്തിലും സമ്യക്രൂക്ഷണത്തിലും
ഉണ്ടാകുക.
          സ്‌തംഭിതഃ സ്യാല്‍ബലേ ലബ്‌ധേ യഥോക്തൈ ശ്ചാമയൈര്‍ജിതൈഃ. 39
മുമ്പ്‌ പറഞ്ഞ സ്‌തംഭനീയ രോഗങ്ങളില്‍നിന്ന്‌ ജയിക്കുകയും ബലം വീണ്ടു കിട്ടുകയും ചെയ്യുന്നത്‌ സമ്യക്‌
സ്‌തംഭിത ലക്ഷണമാകുന്നു.
          ശ്യാവതാസ്‌തഭ്‌ധ ഗാത്രത്വമുദ്വേഗോ ഹഌസംഗ്രഹഃ
          ഹൃദ്വര്‍ച്ചോ നിഗ്രഹശ്ച സ്യാദതിസ്‌തംഭിത ലക്ഷണം.   40
ശരീരത്തിന്ന്‌ കരുവാളിപ്പും സ്‌തംബ്‌ധതയും ഉണ്ടാകുക, ഭയവും ഹഌസ്‌തംഭവും ഹൃദയത്തിന്ന്‌ പിടുത്തവും
മലബന്ധവും ഉണ്ടാകുക എന്നിവ അതിസ്‌തംഭിത ലക്ഷണമാകുന്നു.
          ലക്ഷണം ചാ കൃതാനാം സ്യാര്‍ ഷണ്ണാമേഷാം സമാസത
          തദൗഷധാനാം ധാതുനാമശമോ വൃദ്ധിരേവച      41
ലംഘനം, ബൃംഹണം, രൂക്ഷണം, സ്‌തംഭനം, സ്വേദനം, സ്‌നേഹനം എന്നീ ആറിന്റേയും അയോഗ ലക്ഷണം ചുരുക്കത്തില്‍
ഇവയാകുന്നു. ആ അയോഗമായി ചെയ്യുന്ന ഔഷധങ്ങള്‍ക്ക്‌ ദോഷങ്ങളുടെ ശമനത്തെ ചെയ്യുവാന്‍ കഴിയുന്നതല്ല. അത്‌
ദോഷങ്ങളെ വര്‍ദ്ധിപ്പിക്കുകതന്നെ ചെയ്യും.
          ഇതി ഷള്‍ സര്‍വ്വരോഗാണാം പ്രാക്താഃ സമ്യഗുപക്രമാഃ
          സാദ്ധ്യാനാംസാധനേ സിദ്ധാമാത്രാ കാലാഌരോധിതഃ. 42
സാദ്ധ്യമായ സര്‍വ്വരോഗങ്ങള്‍ക്കും മാത്രയും കാലവും പ്രയോഗിക്കുന്നതായാല്‍ ഫലസിദ്ധിയുണ്ടകുന്നതായ ലംഘനാദി ആറ്‌
വിധ ഉപക്രമങ്ങള്‍ വേണ്ടതുപോലെ വിവരിക്കപ്പെട്ടു.
          ഭവന്തിചാത്ര-
          ദോഷാണാം ബഹുസംസര്‍ഗ്ഗാല്‍ സംകീര്യന്തേഹ്യുപക്രമാഃ
          ഷള്‍ത്വം തുനാതിവര്‍ത്തന്തേത്രിത്വം വാതാദയോ യഥാ. 43
ദോഷങ്ങളുടെ അനേകവിധത്തിലുള്ള സംസര്‍ഗ്ഗം നിമിത്തം ഉപക്രമങ്ങളും അനേക വിധത്തില്‍ മിശ്രിതമായിരിക്കും.
എന്നാല്‍ എപ്രകാരം വാതാദിദോഷങ്ങള്‍ സംസര്‍ഗ്ഗംകൊണ്ട്‌ 62-വിധത്തിലാണെങ്കിലും അതിന്റെ ത്രിത്വം
വിടാതിരിക്കുന്നുവോ അതേപ്രകാരം ലംഘനാദികള്‍ മിശ്രിതമായി പ്രയോഗിച്ചാലും അതിന്റെ ഷള്‍ത്വം
ഉപേക്ഷിക്കാവുന്നതല്ല.
          തത്രശ്ലോകഃ-
          ഇത്യസ്‌മിം ലംഘനാദ്ധ്യായേ വ്യാഖ്യാതഃ ഷഡുപക്രമാഃ
          യഥാപ്രശ്‌നം ഭഗവതാ ചികിത്സായൈഃ പ്രവര്‍ത്തതേ     44
ഈ ലംഘനാദ്ധ്യായത്തില്‍ അഗ്നിവേശ മഹര്‍ഷി ചോദിച്ചതിന്നുസരിച്ചു ലംഘനാദി ആറുപക്രമങ്ങള്‍ ആത്രയ ഭഗവാന്‍
വിവരിക്കപ്പെട്ടിരിക്കുന്നു. ഈ ആറുപക്രമങ്ങളാല്‍ ചികിത്സ ചെയ്യാവുന്നതാണ്‌.
                       ഇഇതത്യ്യഗ്നഗ്നിിവേവശശ കകൃൃതേതതതന്ത്രന്തചചരരകകപ്രപതതിി സസംംസസ്‌്‌കകൃൃതേത
                     സസൂൂത്രതസ്ഥസ്ഥാാനേന ലലംംഘഘനനബബൃൃംംഹഹണണീീയേയാാ നനാാമമ ദദ്വ്വാാവവിിംംശശതതിി
                                  തതമേമാാദ്ധദ്ധ്യ്യാായയഃഃ
                        ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ55 ബ11ബ66ബ ബബ ബ33ബ00 ബ33ബ11ബ ബബ ബ44ബ44
