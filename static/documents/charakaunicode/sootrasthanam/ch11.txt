                                  അഅദ്ധദ്ധ്യ്യാായയംം -- 1111
                                  തതിിസ്രസഷഷണണീീയയംം
                           ബധബബെീബീബബേവബൃബമബ.ബഷബുബഴബപ ബധബവബീബാബലബ2ബ.ബഴബശബളബപ
                ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ55 ബ11ബ66ബ ബബ ബ33ബ00 ബ33ബ11ബ ബബ ബ44ബ55 ബ44ബ66ബ ബബ ബ66ബ00 ബ66ബ11ബ ബബ ബ77ബ55
          അഥാതഃ തിസ്രഷണീയ മദ്ധ്യായം വ്യാഖ്യാസ്യാമഃ
          ഇതിഹസ്‌മാഹ ഭഗവാനാത്രയഃ.              1
ഇനി തിസ്രഷണീയ-മെന്ന അദ്ധ്യായത്തെ ആത്രയ ഭഗവാന്‍ ഉപദേശിച്ചതുപ്രകാരം അഗ്നിവേശ മഹര്‍ഷി വിവരിക്കുന്നു.
          ഇഹഖലു പൂരുഷേണാഌപഹത സത്വബുദ്ധി പൗരുഷപരാക്രമേണഹിതമിഹ
          ചാമൃഷ്‌മിംശ്ചലോകേ സമഌപശ്യതാ തി സ്രഏഷണാഃ പരേഷ്‌ടവ്യാഭവന്തി.
          തദ്യഥാ - പ്രാണൈഷണാ, ധനൈഷണാ, പരലോകൈഷണേതി.          2
ഇഹലോകത്തിലും പരലോകത്തിലും വേണ്ടതുപോലുള്ള സുഖത്തെ വീക്ഷിക്കുന്ന മനസ്സും ബുദ്ധിയും പൗരുഷവും പരാ
ക്രമവുമുള്ളതിനാല്‍ സമ്പാദിക്കപ്പെടേണ്ടതാണ്‌ ഏഷണത്രയും.  അത്‌ ഏതെല്ലാമെന്നുവെച്ചാല്‍ 1 - പ്രാണൈഷണാ, 2-
ധനൈഷണാ, 3-പരലോകൈഷണാ.
          ആസാംതുഖല്വേഷണാനാം പ്രാണൈഷണാംതാവല്‍ പൂര്‍വ്വതരമാപദ്യേതേ കസ്‌മാ
          ല്‍? പ്രാണപരിത്യാഗേ ഹി സര്‍വ്വത്യാഗഃ തസ്യാഌപാലനം സ്വസ്ഥസ്യ
          സ്വസ്ഥവൃത്തിരാതുരസ്യ വികാരപ്രശമനേപ്രമാദഃ, തദൂഭയമേതദുക്തം വക്ഷ്യതേ
          ച. തദ്യഥോക്തമഌവര്‍ത്തമാനഃ പ്രാണാഌപാലനാദ്ദീര്‍ഘമായുര വാപ്‌നോതീതി
          പ്രഥമൈഷണാ വ്യാഖ്യാതാ ഭവതി.                                3
ഈ ഏഷണങ്ങളില്‍ വെച്ചു ഏറ്റവും മുഖ്യമായ പ്രണൈഷണത്തെ ആദ്യം നേടണം.  കാരണം പ്രാണന്‍ പോയാല്‍
എല്ലാംപോയി.  അതുകൊണ്ട്‌ പ്രാണന്റെ രക്ഷക്കായി സ്വസ്ഥന്ന്‌ സ്വസ്ഥവൃത്തിയും രോഗിക്ക്‌ രോഗശമനത്തിന്ന്‌
വേണ്ടുന്നതും യാതൊരു പ്രമാദവും കൂടാതെ ചെയ്‌തുകൊള്ളണം.  സ്വസ്ഥന്നും ആതുരന്നും വേണ്ടുന്നത്‌
പറയപ്പെട്ടു.  ഇനിയും വിവരിക്കുകയും ചെയ്യും.  ശാസ്‌ത്രത്തില്‍ പറഞ്ഞതിന്നഌസരിച്ചു ശീലിച്ചു പ്രാണരക്ഷ
ചെയ്യുന്നവന്‍ ദീര്‍ഘായുഷ്‌മാനായിത്തീരും.  ഇപ്രകാരം ഒന്നാമതായി പറഞ്ഞ പ്രാണൈഷയെ വിവരിക്കപ്പെട്ടു.
          അഥദ്വിതീയാം ധനൈഷണാമാപദ്യേത, പ്രാണേഭ്യോഹ്യനന്തരം ധനമേവ പ
          ര്യേഷ്‌ടവ്യം ഭവതി, ന ഹ്യതഃ പാപാല്‍ പാപിയോ സ്‌തിയദഌപകരണസ്യ
          ദീര്‍ഘമായുഃ തസ്‌മാദുപകരണാനി പര്യേഷ്‌ടും യതേത.  തത്രാപകരണോയോന
          ഌ വ്യാഖ്യാസ്യാമഃ, തദ്യഥാ-കൃഷിപ ശുപാല്യ വാണിജ്യരാജോപസേവാദീനി.
          യാനിചാന്യാന്യപി സതാവിഗര്‍ഹിതാനി കര്‍മ്മാണിവൃത്തി പുഷ്‌ടിരാണി
          വിദ്യാത്താന്യാരഭേതര്‍ത്തൂഃ തഥാകുര്‍വ്വന്‍ ദീര്‍ഘജീവിതം അനവമതഃ പൂരു
          ഷോ ഭവതീതി, ദ്വിതീയാധനൈഷണാ വ്യാഖ്യാതാ ഭവതി.                 4
പിന്നെ നേടേണ്ടത്‌ രണ്ടാമത്തേതായ ധനൈഷണയാകുന്നു.  എന്തെന്നാല്‍ പിന്നെ ജീവിക്കണമെങ്കില്‍ ധനം തന്നെവേണം. 
ജീവിക്കാനൊന്നുമില്ലാത്തവന്ന്‌ ആയുസ്സ്‌ ദീര്‍ഘിപ്പിക്കുക എന്നുള്ള ദുഃഖത്തിനേക്കാള്‍ വലിയ ദുഃഖം വേറെയില്ല, 
അതിനാല്‍ ജീവിക്കുവാന്‍ വേണ്ടുന്ന ഉപകരണങ്ങളെല്ലാം സമ്പാദിക്കുവാന്‍ ശ്രമിക്കണം.  അതിന്ന്‌ എന്തൊക്കെയാണ്‌
ചെയ്യേണ്ടതെന്നും വിവരിക്കാം.  അതിപ്രകാരമാകുന്നു.  കൃഷി, കന്നുകാലി വളര്‍ത്തല്‍, വ്യാപാരം, രാജസേവ
മുതലായ കര്‍മ്മം ചെയ്യണം.  കൂടാതെ സജ്ജനങ്ങള്‍ ദുഷിക്കാത്ത മറ്റ്‌ പ്രവൃത്തികളും ധനപുഷ്‌ടികരമായ
പ്രവൃത്തികളും ആലോചിച്ചു ചെയ്യണം.  അപ്രകാരം ചെയ്യുന്നവന്‍ നല്ലവനായി ദീര്‍ഘകാലം ജീവിക്കും.  ഇപ്രകാരം
രണ്ടാമത്തേതായ ധനൈഷണ വിവരിച്ചു.
          അഥതൃതീയാം പരലോകൈഷണാമപദ്യേത, സംശയശ്ചാത്രകഥം ഭവിഷ്യാമ
          ഇതശ്ച്യുത ന വേതി. കുതഃ പൂനഃ സംശയേ ഇതി? ഉച്യതേ സന്തീ ഹ്യേകേ
          പ്രത്യക്ഷ പരാഃ പരോക്ഷത്വാല്‍ പുനര്‍ ഭവസ്യ നാസ്‌തിക്യമാശ്രിതാഃ സന്തിചാ
          പരേ യേ ത്വാഗമപ്രത്യയാദേവ പുനര്‍ഭവമിച്ഛന്തിശ്രുതിഭേദാച്ച.          5
ധനൈഷണക്കുശേഷം മൂന്നാത്തേതായ പരലോകൈഷണയെ സമ്പാദിക്കണം.  ഈ വിഷയത്തില്‍ സംശയമുണ്ടാകും. 
മരിച്ചതില്‍ശേഷം എങ്ങിനെ നമ്മള്‍ വീണ്ടും ജനിക്കുന്നു എന്നുള്ളതാണോ സംശയം.  അതു പറയാം.  ചിലരാകട്ടെ
പ്രത്യക്ഷത്തില്‍ കാണുന്നതിനെ മാത്രം വിശ്വസിക്കുന്നു.  കാണാത്തതുകൊണ്ട്‌ പുനര്‍ജ്ജന്മത്തിന്ന്‌ അസ്‌തിത്വമില്ലെന്നാണ്‌
ചാര്‍വ്വാകാദി നാസ്‌തികന്മാര്‍ പറയുന്നത്‌.  മറ്റു ചിലര്‍ ശാസ്‌ത്രത്തില്‍ പറഞ്ഞത്‌ വിശ്വസിച്ചുകൊണ്ട്‌
പുര്‍ജ്ജന്മമുണ്ടെന്ന്‌ വിശ്വസിക്കുന്നു.  ചിലരാകട്ടെ വേദാദികളില്‍ പറഞ്ഞ വ്യത്യാസത്തിലൂടേയും പുനര്‍ജ്ജനമത്തെ
വിശ്വസിക്കുന്നു.
          മാതരം പീതരംചൈകേ മന്യന്തേജന്മകാരണം
          സ്വാഭാവം പരനിര്‍മ്മാണം യദൃച്ഛാ ചാപരേജനാഃ
          ഇത്യതഃ സംശയഃ കിംഌഖല്വസ്‌തി പുനര്‍ഭവോ നവേതി, 6
ചിലര്‍ മാതാപിതാക്കളെ ജന്മഹേതുവായി മനസ്സിലാക്കുന്നു.  മറ്റു ചിലര്‍ ജന്മകാരണം സ്വഭാവമാണെന്നും
ദൈവനിര്‍മ്മിതമാണെന്നും യാദൃശ്ചികമാണെന്നും മനസ്സിലാക്കുന്നു.  ഇപ്രകാരമെല്ലാമുള്ള പക്ഷാന്തരമുള്ളതിനാര്‍
പുനര്‍ജ്ജന്മം ഉണ്ടോ? ഇല്ലയോ എന്ന സംശയം ഉണ്ടാകുന്നു.
          തത്രബുദ്ധിമാന്‍ നാസ്‌തിക്യബുദ്ധിംജഹ്യാല്‍ വിചികില്‍സഞ്ചേകസ്‌മാല്‍? പ്ര
          ത്യക്ഷംഹ്യല്‍പം, അനല്‍പമപ്രത്യക്ഷമസ്‌തി, യദാഗമാഌമാനയുക്തിഭിരുപലഭ്യ
          തേ, യൈരേവതാവദിന്ദ്രിയൈഃ പ്രത്യക്ഷമുപലഭ്യതേ, താന്യേവസന്തി ചാ
          പ്രത്യക്ഷാണി.                                           7
ബുദ്ധിമാനായവന്‍ പരലോകമില്ലെന്നുള്ള ബുദ്ധിയേയും അതിലുള്ള സംശയത്തേയും ഉപേക്ഷിക്കണം.  എന്തുകൊണ്ടെന്നാല്‍
പ്രത്യക്ഷം വളരെ കുറവും അപ്രത്യക്ഷം വളരെ കൂടുതലുമാണ്‌.  അതായത്‌ നമ്മള്‍ അറിയുന്നത്‌ വളരെ കുറവും
അറിയാഌള്ളത്‌ വളരെ കൂടുതലുമാണെന്നര്‍ത്ഥം.  അറിയുവാഌള്ളത്‌ വേദങ്ങളിലൂടേയും അഌമാനംകൊണ്ടും
യുക്തികൊണ്ടും കിട്ടുന്നതാണ്‌.  ഏതിന്ദ്രിയങ്ങളാല്‍ എപ്പോള്‍ പ്രത്യക്ഷത്തെ നാം അറിയുന്നുവോ അവ തന്നേയും നാം
അറിയുന്നതുവരെ അപ്രത്യക്ഷങ്ങളത്ര.
          സതാംച രൂപാണ്യതി സന്നികര്‍ഷാദതി വിപ്രകര്‍ഷദാവരണപ്രകര്‍ഷണാല്‍
          കരണദൗര്‍ബല്യാന്‍മനോനവസ്ഥാനാല്‍ സമാനാഭിഹാരാദഭി ഭവാദതി സൗക്ഷ്‌മ്യാ
          ച്ച പ്രത്യക്ഷാഌപലബ്‌ധിഃ, തസ്‌മാദപരോക്ഷിതമേതദുച്യതേ- പ്രത്യക്ഷമേവാസ്‌തി
          നാന്യദസ്‌തീതി.  ശ്രുതയശ്ചൈതാ ന കാരണം യുക്തിവിരോധാല്‍.           8
സത്തായിട്ടുള്ള രൂപങ്ങള്‍ക്കും അതിയായ അടുപ്പംകൊണ്ടും അതിദൂരം ഹേതുവായും മറവ്‌ നിമിത്തവും ഇ
ന്ദ്രിയദൗര്‍ബല്യംകൊണ്ടും മനസ്സ്‌ മറ്റൊന്നില്‍ പ്രവേശിച്ചാലും തുല്യമുള്ളതൊന്നായിക്കലര്‍ന്നാലും ഒന്ന്‌ മറ്റൊന്നിനാല്‍
തോല്‍പ്പിക്കപ്പെട്ടാലും അതിസൂക്ഷ്‌മവസ്‌തുവായാലും പ്രത്യക്ഷാഌഭവം ഉണ്ടാകുന്നതല്ല.  അതിനാല്‍
പ്രത്യക്ഷമായിട്ടുള്ളതെല്ലാം ഉണ്ടെന്നും അപ്രത്യക്ഷമായിട്ടുള്ളതെല്ലാം ഇല്ലെന്നും പറയുന്നത്‌ പരീക്ഷിച്ചറിഞ്ഞിട്ടില്ല. 
അതുകൊണ്ട്‌ ജന്മകാരണം മാതാപിതാക്കന്മാരാണെന്നും മറ്റുമുള്ള ശ്രുതിഭേദം ശരിയല്ല.  കാരണം യുക്തിവിരോ
ധമായതുകൊണ്ട്‌.
അതി സന്നികര്‍ഷാല്‍ സ്വന്തം കണ്ണിലെഴുതിയ അഞ്‌ജനത്തെ കാണാന്‍ കഴിയുന്നതല്ല.  അതിപ്രകര്‍ഷാല്‍ ആകാശത്തില്‍
അതിദൂരെയായി പറക്കുന്ന പക്ഷിയെ കാണാന്‍ കഴിയുന്നതല്ല.  ആവരണത്താല്‍ ഉള്ളില്‍ കിടക്കുന്ന വസ്‌തുവെ കാണാന
കഴിയുന്നതല്ല.  കാരണ ദൗര്‍ബല്യത്താല്‍ - കണ്ണിഌ കാഴ്‌ച നഷ്‌ടപ്പെട്ടാല്‍ കാണാന്‍ കഴിയുന്നതല്ല.  മനോനവസ്ഥാനാല്‍
- മനസ്സ്‌ മറ്റൊന്നില്‍ സ്ഥിതമായാല്‍ മുമ്പിലുള്ള വസ്‌തുവെ കാണാന്‍ കഴിയുന്നതല്ല.  സമാനാഭിഹാരാല്‍ -
തുല്യവസ്‌തുക്കള്‍ ഒന്നായിക്കൂടി കലര്‍ന്നാല്‍ ഉദ്ദേശിച്ച വസ്‌തുവെ കാണാന്‍ കഴിയുന്നതല്ല.  അഭിഭവാല്‍ - സൂര്യന്റെ
തേജസ്സ്‌ നക്ഷത്രങ്ങളുടെ തേജസ്സിനെ അഭിഭൂതമാകപ്പെടുകയാല്‍ പകല്‍ നക്ഷത്രങ്ങളെ കാണാന്‍ കഴിയുന്നതല്ല.  അതി
സൂക്ഷ്‌മാണുക്കളെ കാണാന്‍ കഴിയുന്നതല്ല.  അതിനാല്‍ പ്രത്യക്ഷത്തില്‍ കാണുന്നതിനെ മാത്രമേ വിശ്വസിക്കുകയുള്ളു എന്ന്‌
പറയുന്നത്‌ ശരിയല്ല.
          ആത്മാമാതുഃ പിതുര്‍വ്വാ യഃ സോപത്യം യദിസഞ്ചരേല്‍
          ദ്വിവിധം സഞ്ചരേദാത്മാ സര്‍വ്വോവയവേന വാ.      9
          സര്‍വ്വശ്ചേല്‍ സഞ്ചരേന്‍മാതുഃ പിതുര്‍വ്വാമരണം ഭവേല്‍     
          നിരന്തരം നാവയവഃ കശ്ചില്‍ സൂക്ഷ്‌മസ്യചാത്മനാഃ.     10
മാതാവിന്റേയോ പിതാവിന്റേയോ ആത്മാവേതോ ആ ആത്മാവ്‌ സന്താനമായിപ്പോവുകയാണെങ്കില്‍ ആത്മാവ്‌ മുഴുവനായോ
അവയവമായോ രണ്ടുവിധത്തില്‍ പോകണം.  മുഴുവഌമായിപ്പോവുകയാണെങ്കില്‍ മാതാവോ പിതാവോ അപ്പോള്‍
മരിക്കണം.  അവയവമായിപ്പോവുകയാണെങ്കില്‍ സൂക്ഷ്‌മമായ ആത്മാവിന്ന്‌ ഭാഗിക്കുവാന്‍ പറ്റിയ ഒരവയവും ഇല്ല.
          ബുദ്ധിര്‍മ്മനശ്ച നിര്‍ണ്ണീതേ യഥൈവാത്മാ തഥൈവതേ
          യേഷാംചൈഷാമതിസ്‌തേഷാം യോനിര്‍ന്നാസ്‌തി ചതുര്‍വ്വിധാ. 11
ആത്മാവ്‌ എപ്രകാരമാണോ അതേപ്രകാരംതന്നെയാണ്‌ ബുദ്ധിയും മനസ്സും എന്ന്‌ നിര്‍ണ്ണയിക്കണം.  അതായത്‌ ബുദ്ധിയും
മനസ്സും മാതാപിതക്കന്മാരില്‍ നിന്നുണ്ടാകുന്നതല്ലെന്നും ആത്മാവുപോലെതന്നെ സൂക്ഷ്‌മമാണെന്നുമര്‍ത്ഥം. 
മാതാപിതാക്കന്മാരാണ്‌ ജന്മകാരണം എന്ന്‌ മുമ്പ്‌ പറഞ്ഞ ശ്രുതിവചനം ശരിയല്ലെന്നര്‍ത്ഥം.
          വിദ്യാല്‍ സ്വാഭാവികാംഷണ്ണാം ധാതുനാം യല്‍സ്വലക്ഷണം
          സംയോഗേച വിഭാഗേച തേഷാം കര്‍മ്മൈവ കാരണം.   12
ജീവികളുടെ ഉല്‍പത്തിക്ക്‌ കാരണമായ പഞ്ചമഹാഭൂതങ്ങളും ആത്മാവും അടങ്ങിയതായ ആറ്‌ ധാതുക്കള്‍ക്ക്‌ യാതൊരു
സ്വന്തം ലക്ഷണം ഉണ്ടോ അത്‌ സ്വാഭാവികമാണെന്നറിയണം.  അതായത്‌ ഭൂമിയുടെ കാഠിന്യാദി ലക്ഷണങ്ങളും
വെള്ളത്തിന്റെ ദ്രവാദി ലക്ഷണങ്ങളും അഗ്നിയുടെ ഉഷ്‌ണാദി ലക്ഷണങ്ങളും വായുവിന്റെ ഗമനാദി ലക്ഷണങ്ങളും ആകാശത്തിന്റെ
അനഭിവ്യക്താദി ലക്ഷണങ്ങളും ആത്മാവിന്റെ ചൈതന്യാദി ലക്ഷണങ്ങളും സ്വാഭാവികമാണെന്നറിയണം.  ഈ ഷഡ്‌
ധാതുക്കളുടെ  സംയോഗത്തിന്നും വിഭാഗത്തിന്നും കാരണം കര്‍മ്മംതന്നെയാകുന്നു.  അതായത്‌ ജനത്തിന്നും
മരണത്തിന്നും കാരണം പൂര്‍വ്വജന്മാര്‍ജ്ജിതമായ കര്‍മ്മം തന്നെയാണ്‌.  കാരണം സ്വാഭാവികമാണെന്ന ശ്രുതിവചനം
ശരിയല്ലെന്നര്‍ത്ഥം.
          അനാദേശ്ചേതനാ ധാതോര്‍ന്നേഷ്യതേ പരനിര്‍മ്മിതിഃ
          പരആത്മാ സചേദ്ധേതുരിഷ്‌ടോസ്‌തുപരനിര്‍മ്മിതി. 13
അനാദിയായിരിക്കുന്ന ചേതനാ ധാതുവിന്ന്‌ പരനിര്‍മ്മാണം ഇഷ്‌ടപ്പെടുന്നതല്ല.  ആ പരമാത്മാവ്‌ ജന്മകാരണം
ഇഷ്‌ടപ്പെടുകയാണെങ്കില്‍ പരനിര്‍മ്മാണം അങ്ങിനെയാവട്ടെ എന്ന്‌ സമ്മതിക്കാമായിരുന്നു.  അപ്പോള്‍ ജന്മകാരണം,
കര്‍മ്മഫലം തന്നെയാണെന്ന ശ്രുതിവചനം ശരിയല്ലെന്നുമര്‍ത്ഥം.
          ന പരീക്ഷാ നാ പരീക്ഷ്യം ന കര്‍ത്താകാരണം ന ച
          ന ദേവോ നര്‍ഷയഃ  സിദ്ധാഃ കര്‍മ്മ കര്‍മ്മഫലം ന ച. 14
          നാസ്‌തികസ്യാതി നൈവാത്മാ യദൃച്ഛോപഹതാത്മനഃ    
          പാതകേഭ്യഃ പരഞ്ചേതല്‍ പാതകം നാസ്‌തികഗ്രഹഃ    15
യദൃച്ഛയാണ്‌ ജന്മകാരണം എന്ന്‌ പറയുന്ന നാസ്‌തികന്ന്‌ പരീക്ഷയില്ല.  പരീക്ഷിക്കേണ്ട വസ്‌തുവില്ല.  കര്‍ത്താവില്ല,
കര്‍മ്മമില്ല, കര്‍മ്മഫലമില്ല, ആത്മാവില്ല എന്ന സ്ഥിതിയാണ്‌.  ഈ നാസ്‌തികമതപാതകത്തേക്കാള്‍ വലിയ പാതകം
മറ്റൊന്നില്ല.  അപ്പോള്‍ ജന്മകാരണം കര്‍മ്മഫലം തന്നെയാണ്‌. യദൃച്ഛേയാണ്‌ ജന്മകാരണം എന്ന നാസ്‌തികവാദം
ശരിയല്ലെന്നര്‍ത്ഥം.
          തസ്‌മാന്‍മതിം വിമൂച്യൈതാമമാര്‍ഗ്ഗപ്രസൃതാംബുധഃ
          സതാംബുദ്ധി പ്രതീപേന പശ്യേല്‍ സര്‍വ്വം യഥാതഥം.   16
അതിനാല്‍ അധര്‍മ്മമാര്‍ഗ്ഗത്തില്‍ സഞ്ചരിക്കുന്ന ഈ നാസ്‌തികബുദ്ധിയെ ഉപേക്ഷിച്ചു ബുദ്ധിമാനായവന്‍ സല്‍ബുദ്ധിയാകുന്ന
പ്രകാശത്താല്‍ എല്ലാം ഉള്ളതുപോലെ കാണണം.
          ദ്വിവിധമേവഖലു സര്‍വ്വം - സച്ചാസച്ച, തസ്യചതുര്‍വിധാ പരീക്ഷാ - അ
          പ്‌തോപദേശഃ, പ്രത്യക്ഷം, അഌമാനം, യുക്തിശ്ചേതി.           17
ഈ ജഗത്തിലുള്ള എല്ലാ വസ്‌തുക്കളും തന്നെ സത്തും അസത്തുമായി രണ്ടുവിധത്തിലാകുന്നു.  അതിന്റെ പരീക്ഷ നാലുവി
ധത്തിലാകുന്നു. 1. ആപ്‌തോപദേശം, 2 പ്രത്യക്ഷം, 3 അഌമാനം, 4 യുക്തി.
                                    ആപ്‌താസ്‌താവല്‍-
          രജസ്‌തമോഭ്യാം നിര്‍മ്മൂക്താസ്‌താപോജ്ഞാന ബലേനയേ
          യേഷാംത്രകാലമേ മലംജ്ഞാനമവ്യാഹതം സദാ.        18
          ആപ്‌താഃ ശിഷ്‌ടാവിബുദ്ധാസ്‌തേ തേഷാം വാക്യമസംശയം  
          സത്യംവക്ഷ്യന്തിതേ കസ്‌മാന്നിരജസ്‌തമസോമൃഷാ.        19
ആപ്‌തന്മാരാരാണ്‌ - തപോബലംകൊണ്ടും ജ്ഞാനബലംകൊണ്ടും രജോഗുണത്തില്‍നിന്നും തമോഗുണത്തില്‍നിന്നും
മുക്തരാരോ? എപ്പോഴും ശുദ്ധമായും യാതൊരു തടസ്സവും കൂടാതെയും ത്രികാലജ്ഞാനം ആര്‍ക്കുണ്ടോ? അവര്‍
ആപ്‌തന്മാരും ശ്രഷ്‌ഠന്മാരും ജ്ഞാനികളുമാകുന്നു.  അവരുടെ വാക്ക്‌ സംശയിക്കേണ്ടതില്ല സത്യമായിരിക്കും
ജസ്‌തമോ ഗുണങ്ങളില്‍ നിന്ന്‌ മുക്തരായ അവര്‍ കളവെന്തിന്നുവേണ്ടി പറയണം?
          ആത്മേന്ദ്രിയമനോര്‍ത്ഥാനാം സന്നികര്‍ഷാല്‍ പ്രവര്‍ത്തതേ
          വ്യക്താതദാത്വേയാബുദ്ധിഃ പ്രത്യക്ഷം സാനിരുച്യതേ 20
ആത്മാവ്‌, ഇന്ദ്രിയം, മനസ്സ്‌, ശബ്‌ദാദി വിഷയങ്ങള്‍ എന്നിവയുടെ ഒന്നിച്ചുചേര്‍ന്നുള്ള പ്രവര്‍ത്തനത്തില്‍ തല്‍ക്ഷണം
വ്യക്തമാകുന്ന ബുദ്ധീയേതോ അതിന്ന്‌ പ്രത്യക്ഷം എന്ന്‌ പറയുന്നു.
          പ്രത്യക്ഷപൂര്‍വ്വം ത്രിവിധം ത്രികാലഞ്ചാഌമീയതേ
          വഹ്നിര്‍നിഗൂഢോ ധൂമേനമൈഥുനം ഗര്‍ഭദര്‍ശനാല്‍.   21
          ഏവം വ്യവസ്യന്ത്യതീതം ബീജോല്‍ഫലമനാഗതം         
          ദൃഷ്‌ട്വാബീജാല്‍ഫലം ജാതമിഹൈവ സദൃശംബുധാഃ. 22
അഌമാന ലക്ഷണം - പ്രത്യക്ഷത്തെ മുന്‍നിര്‍ത്തി മൂന്നു വിധത്തേയും മൂന്നുകാലത്തേയും ഊഹിച്ചറിയേണ്ടതാകുന്നു. 
പുകകണ്ടാല്‍ അതിന്റെ ഉള്ളില്‍ അഗ്നിയുണ്ടെന്ന്‌ മനസ്സിലാക്കുന്നു.  ഗര്‍ഭം കണ്ടാല്‍ മൈഥുനം ചെയ്‌തിട്ടുണ്ടെന്ന്‌
മനസ്സിലാക്കുന്നു ഇപ്രകാരം കഴിഞ്ഞതിനെ ഊഹിച്ചറിയുന്നു.  ബീജത്തില്‍നിന്ന്‌ ഇതില്‍ ഇന്ന ഫലം ഉണ്ടാകുമെന്നുള്ള
ഭാവിയെ ഊഹിച്ചറിയുന്നു.  ഉണ്ടായ ഫലം കണ്ടിട്ട്‌ അതിന്റെ സാദൃശ്യംകൊണ്ട്‌ ഇത്‌ ഇന്ന വിത്തില്‍നിന്നുണ്ടായതാണെന്ന
വര്‍ത്തമാനകാല നിഗമനമുണ്ടാകുന്നു.
""പ്രത്യക്ഷാഌമാനാഗമാഃ പ്രമാണാനി''ഇതി പാദഞ്‌ജലയോഗസൂത്രം.  പ്രത്യക്ഷവും അഌമാനവും
ആഗമോക്തിയും പ്രമാണമാണ്‌.  അതായത്‌ ഉള്ളതുതന്നെയാണ്‌ എന്നര്‍ത്ഥം.
          ജലകര്‍ഷണ ബീജര്‍ത്തു സംയോഗാല്‍ സസ്യസംഭവഃ
          യുക്തിഃ ഷള്‍ധാതു സംയോഗാല്‍ ഗര്‍ഭാണാം സംഭവസ്‌തഥാ. 23
വെള്ളം, ഉഴുതുമുറിച്ചഭൂമി, വിത്ത്‌, ഋതു (വിത്തുകള്‍ മുളക്കുവാഌള്ള കാലം) എന്നിവയുടെ ചേര്‍ച്ചകൊണ്ട്‌
സസ്യങ്ങള്‍ ഉണ്ടാകുന്നു.  അതുപോലെതന്നെ പഞ്ചമഹാഭൂതവും ആത്മാവും അടങ്ങിയ ഷള്‍ധാതുക്കളുടെ ചേര്‍ച്ചകൊണ്ട്‌
ഗര്‍ഭോല്‌പത്തിയുണ്ടാകുന്നു.  അതിന്ന്‌ യുക്തി എന്നു പറയുന്നു.
          മഥ്യമന്ഥന മന്ഥാന സംയോഗാദഗ്നി സംഭവഃ
          യുക്തിയുക്താ ചതുഷ്‌പാദ സമ്പദ്വ്യാധി നിബര്‍ഹണീ. 24
രണ്ട്‌ അരണിക്കമ്പുകള്‍ തമ്മില്‍ ചേര്‍ത്തുരസിയാല്‍ അഗ്നിയുണ്ടാകുന്നതും വൈദ്യന്‍, ഔഷധങ്ങള്‍, പരിചാരകന്‍, രോഗി
എന്നീ നാല്‌പാദങ്ങള്‍ സമ്പന്നമായാല്‍ രോഗം ശമിക്കുന്നതും യുക്തിയാകുന്നു.
          ബുദ്ധിഃ പശ്യതിയാ ഭാവാന്‍ ബഹുകാരണയോഗജാന്‍
          യുക്തിസ്‌ത്രികാലാ സാജ്ഞേയാ ത്രിവര്‍ഗ്ഗഃ സാദ്ധ്യതേയയാ. 25
യാതൊരു ബുദ്ധി അനേക കാരണങ്ങള്‍ ചേര്‍ന്നുണ്ടാകുന്ന കാര്യഭാവങ്ങളെ കാണുന്നുവോ ആ ബുദ്ധിയും ത്രികാലങ്ങളെ
അറിയുന്ന ബുദ്ധിയും ധര്‍മ്മാര്‍ത്ഥകാമമാകുന്ന ത്രിവര്‍ഗ്ഗത്തെ സാധിപ്പിക്കുന്ന ബുദ്ധിയും യുക്തിയാണെന്നറിയണം. 
യുക്തിസ്‌തര്‍ക്ക ഇത്യനര്‍ത്ഥാന്തര യുക്തിയും തര്‍ക്കവും തമ്മില്‍ അര്‍ത്ഥഭേദമില്ല.  കാരണം അവിജ്ഞാതതത്വേര്‍ത്ഥ
കാരണോപപത്തിതസ്‌തതാജ്ഞാനാര്‍ത്ഥമൂഹസ്‌തര്‍ക്ക ഇതി.  കാരണങ്ങളാല്‍ കാര്യം ഊഹിച്ചറിയുന്നതാണ്‌ യുക്തി. 
ഊഹിച്ചറിയുന്നതില്‍ എപ്പോഴും തര്‍ക്കമുണ്ടാവുകയും ചെയ്യും.
          ഏഷാപരീക്ഷാ നാസ്‌ത്യന്യായയാസര്‍വം പരീക്ഷതേ
          പരീക്ഷ്യം സദസച്ചൈവം തയാചാസ്‌തി പുനര്‍ഭവഃ. 26
പുനല്‍ജ്ജന്മമുണ്ടോ ഇല്ലയോ എന്നറിയുവാന്‍ ഈ ആപ്‌തോപദേശം, പ്രത്യക്ഷം, അഌമാനം, യുക്തി
എന്നിവയില്‍ക്കൂടിയുള്ള പരീക്ഷയല്ലാതെ മറ്റൊന്നും തന്നെയില്ല.  ഈ പരീക്ഷകൊണ്ട്‌ സത്തും അസത്തുമായി എല്ലാ
പരീക്ഷണവസ്‌തുക്കളേയും പരീക്ഷിച്ചറിയണം.  ഈ പരീക്ഷയില്‍കൂടി പുനര്‍ജ്ജന്മമുണ്ടെന്ന്‌ മനസ്സിലാക്കണം.
          തത്രാപ്‌താഗമന്ന്‌താവദ്വേദഃ, യശ്ചാന്യോപി കശ്ചിദ്വേദാര്‍ത്ഥാ ദ വിപരീ
          തഃ പരീക്ഷൈഃ പ്രണീതഃ ശിഷ്‌ടാഌമതോ ലോകാഌഗ്രഹ പ്രവൃത്തഃ ശാസ്‌
          ത്രവാദഃസ ചാപ്‌താഗമഃ, ആപ്‌താഗമാദൂപലഭ്യതേ ദാനതപോയജ്ഞ സത്യാഹിംസാ
          ബ്രഹ്മചര്യാണ്യഭ്യുദയനി ശ്രയസ കരാണീതി.                         27
ആപ്‌താഗമമാണ്‌ (യഥാര്‍ത്ഥം കണ്ടവരാല്‍ പറയപ്പെട്ടതാണ്‌) വേദം,കൂടാതെ വേദാര്‍ത്ഥത്തിന്ന്‌ വിപരീതമല്ലാത്ത മറ്റ്‌
ശസ്‌ത്രങ്ങളും പരീക്ഷിച്ചറിഞ്ഞവരാല്‍ രചിക്കപ്പെട്ടതും ശ്രഷ്‌ഠന്മാരാല്‍ സമ്മതിക്കപ്പെട്ടതും ലോകത്തിന്‌ അഌ
ഗ്രഹമായിട്ടുള്ള ശാസ്‌ത്രവേദവും ആപ്‌താഗമമാകുന്നു.  ആപ്‌താഗമത്തില്‍ നിന്ന്‌ ദാനം, തപസ്സ്‌, യജ്ഞം, സത്യം,
അഹിംസ, ബ്രഹ്മചര്യ എന്നിവ സാധിത പ്രായമാക്കുവാന്‍ കഴിയുന്ന വിവരം കിട്ടുകയും
അഭീഷ്‌ടകര്യാസിദ്ധിയുണ്ടാവുകയും മോക്ഷം കിട്ടുകയും ചെയ്യും.
          ന ചാനതിവൃത്ത സത്വദോഷാണാമ ദോഷൈര പുനര്‍ഭവോധര്‍മ്മദ്വാരേഷുപദി
          ശ്യതേ, ധര്‍മ്മദ്വാരാവാഹിതൈശ്ച വ്യപഗത ഭയരാഗദ്വേഷ ലോഭമോഹ മാ
          നൈര്‍ ബ്രഹ്മപരൈഃ ആപ്‌തൈഃ കര്‍മ്മവിദ്‌ഭിരഌപഹത സത്വബുദ്ധി പ്രചാ
          രൈഃ പൂര്‍വൈഃ പൂര്‍വതരൈഃ മഹര്‍ഷിഭിര്‍ദിവ്യ ചക്ഷുഭിര്‍ദൃഷ്‌ടോപദിഷ്‌ടഃ
          പു
          നര്‍ഭവ ഇതിവ്യവസ്യേല്‍.                                         28
മനോദോഷമായ രജസ്‌തമോ ഗുണങ്ങള്‍ നശിക്കാത്തവര്‍ക്ക്‌ മോക്ഷം ദോഷരഹിതമായ ആപ്‌തന്മാരാല്‍ ധര്‍മ്മശാസ്‌ത്രങ്ങളില്‍
ഉപദേശിക്കപ്പെടുന്നില്ല, ദാനധര്‍മ്മാദികളില്‍ താല്‌പര്യമുള്ളവരും ഭയം, രോഗം, ദ്വേഷം, ലോഭം, മോഹം,
മാനം ഇവ നശിച്ചവരും ബ്രഹ്മജ്ഞാനികളും ആപ്‌തന്മാരും യാഗാദികര്‍മ്മങ്ങളഌഷ്‌ഠിക്കുന്നവരും മനസ്സും ബുദ്ധിയും
സ്വന്തമായി ചിന്തിച്ചു പ്രവര്‍ത്തിക്കുന്നവരുമായ പണ്ട്‌പണ്ടേയുള്ള മഹര്‍ഷിമാരാല്‍ ദിവ്യദൃഷ്‌ടികൊണ്ട്‌ കണ്ടറിഞ്ഞു
ഉപദേശിക്കുന്നതാണ്‌ പുനര്‍ജ്ജന്മമുണ്ടെന്നുള്ള സിദ്ധാന്തം.
          ഏവം പുനര്‍ഭവം പ്രത്യക്ഷമപിചോപലഭ്യതേ - മാതാപിത്രാര്‍വ്വി സദൃശാന്യ
          പത്യാനി തുല്യസംഭവാനാം വര്‍ണ്ണസ്വരാകൃതി സത്വബുദ്ധി ഭാഗയവിശേഷാ. പ്ര
          വരാവര്‍ കുലജന്മ.  ദാസ്യൈശ്വര്യം സുഖാസുഖമായുഃ, ആയുഷോവൈഷമ്യം.
          ഇഹാകൃതസ്യാവാപ്‌തിഃ, അശിക്ഷിതാനഞ്ച തദിതസ്‌തനപാനഹാസ ത്രാസാദീനാം
          ച പ്രവൃത്തിഃ ലക്ഷണോല്‍പത്തി കര്‍മ്മസാമാന്യേ, ഫലവിശേഷാഃ, മേധാക്വചില്‍
          ക്വചില്‍ കര്‍മ്മണ്യമേധാ, ജാതിസ്‌മരണം, ഇഹാഗമനമിതശ്ച്യുതാനാം സമദര്‍ശനേ
          പ്രിയാ പ്രിയത്വം.                                          29
പുനര്‍ജ്ജന്മം ഇപ്രകാരം പ്രത്യക്ഷത്തില്‍ കാണാന്‍ കഴിയുന്നതാണ്‌.  മാതാപിതാക്കന്മാര്‍ക്ക്‌ തുല്യമല്ലാത്ത
സന്താനങ്ങളുണ്ടാകുന്നു.  തുല്യസന്താനങ്ങളുണ്ടായിട്ടുള്ളവര്‍ക്ക്‌ വര്‍ണ്ണം, സ്വരം, ആകൃതി, മനസ്സ്‌, ബുദ്ധി, ഭാഗ്യം ഇവ
വ്യത്യസ്‌തമായിക്കാണുന്നു.  ഒരാള്‍ ശ്രഷ്‌ഠകുലത്തില്‍ ജനിക്കുന്നു.  ഒരാള്‍ നീചകുലത്തില്‍ ജനിക്കുന്നു.  ഒരാള്‍
ദാസ്യവൃത്തി ചെയ്യുന്നു മറ്റൊരാള്‍ ഐശ്വര്യവാനായിക്കാണുന്നു. ചിലര്‍ക്ക്‌ ദീര്‍ഘായുസ്സായും
ചിലര്‍ക്കല്‌പായുസ്സായും കാണുന്നു. യത്‌നിക്കാതാള്‍ക്ക്‌ നേട്ടമുണ്ടാകുന്നു പഠിപ്പിക്കാതെതന്നെ കരയുക,
മുലകുടിക്കുക, ചിരിക്കുക, പേടിക്കുക മുതലായവ ചെയ്യുന്നു.  ചില ദിക്കില്‍ ചില ലക്ഷണങ്ങളുണ്ടാകുന്നു.  സാ
ധാരണ കര്‍മ്മത്തില്‍ ചില വിശേഷങ്ങള്‍ കാണുന്നു.  ചില കര്‍മ്മത്തില്‍ ബുദ്ധിയും ചില കര്‍മ്മത്തില്‍ ബുദ്ധിഹീനതയും
കാണുന്നു ജാതിസ്‌മരണയുണ്ടാകുന്നു.  ഒരു വസ്‌തു കണ്ടാല്‍ അതില്‍ ചിലര്‍ക്ക്‌ പ്രിയവും ചിലര്‍ക്കപ്രിയവും
ഉണ്ടാകുന്നു ഇവയെല്ലാം ചത്തുപോയവര്‍ വീണ്ടും ജനിക്കുന്നു എന്നതിഌള്ള തെളിവാകുന്നു.
          അത ഏവാഌമീയതേ യല്‍ സ്വകൃതമപരിഹാര്യമവിനാശി പൗര്‍വ്വദേഹികം
          ദൈവസംജ്ഞകമാഌ ബന്ധികം കര്‍മ്മ, തസ്യൈ തന്‍ഫലം ഇതശ്ചാന്യല്‍ ഭ
          വിഷ്യതീതി, ഫലാല്‍ ബീജമഌമീയതേ ഫലഞ്ചബീജാല്‍.             30
മേല്‍പറഞ്ഞതില്‍നിന്നുതന്നെ ഊഹിക്കാവുന്നതാണ്‌.  മുന്‍ജന്മത്തില്‍ ചെയ്‌തതും ചെയ്‌തുതീര്‍ക്കാതെ ബാക്കിയായതും
നശിക്കാത്തതും ഭാഗ്യമെന്നു പറയുന്നതുമായ കര്‍മ്മഫലം മുന്‍ജന്മത്തില്‍ പറഞ്ഞതിന്നഌസരിച്ച്‌ ഈ ജന്മത്തിലും
തുടരുന്നതാണെന്ന്‌ ഈ പറഞ്ഞതായ കര്‍മ്മഫലം അല്ലെങ്കില്‍ ഇപ്പോള്‍ അഌഭവിക്കുന്ന കര്‍മ്മഫലം മുന്‍ജന്മത്തിന്റേതാകുന്നു. 
ഇപ്പോള്‍ ചെയ്യുന്ന കര്‍മ്മഫലത്തിന്നഌസരിച്ചു പുനര്‍ജ്ജന്മമുണ്ടാവുകയും ചെയ്യുന്നു.  കായയില്‍നിന്ന്‌ വിത്തിനേയും
വിത്തില്‍നിന്ന്‌ കായയേയും ഊഹിച്ചറിയാവുന്നതാണ്‌.  അപ്പോള്‍ മുന്‍ജന്മത്തില്‍ ചെയ്‌ത കര്‍മ്മഫലത്തിന്നഌസരിച്ചാണ്‌
ഇപ്പോള്‍ ജനിച്ചതെന്നും ഇപ്പോള്‍ ചെയ്യുന്ന കര്‍മ്മഫലത്തിന്നഌസരിച്ചു വീണ്ടും ജനിക്കുമെന്നര്‍ത്ഥം.
          യുക്തിശ്ചൈഷാ ഷള്‍ധാതു സമുദായാല്‍ ഗര്‍ഭജന്മാ, കര്‍ത്തൃ കരണ സംയോ
          ഗാല്‍ക്രിയാ, കൃതസ്യ കര്‍മ്മണഃ ഫലം നാ കൃതസ്യ നാങ്കുരോല്‍പത്തിര ബീ
          ജാല്‍, കര്‍മ്മസദൃശം ഫലം, നാന്യസ്‌മാല്‍ബീജാദന്യസ്യോല്‍പത്തിരിതിയൂക്തി. 31
പുനര്‍ജ്ജന്മമുണ്ടെന്ന്‌ പറയുന്നതിന്റെ യുക്തി ഇതാകുന്നു.  പഞ്ചമഹാഭൂതവും ആത്മാവും കൂടിച്ചേരുമ്പോള്‍
ഗര്‍ഭോല്‌പാദനമുണ്ടാകുന്നു കര്‍ത്താവും കര്‍മ്മവും കൂടിച്ചേരുമ്പോള്‍ ക്രിയയുണ്ടാകുന്നു.  ചെയ്‌ത കര്‍മ്മത്തിന്ന്‌
ഫലമുണ്ടാകും.  ചെയ്യാത്ത കര്‍മ്മത്തിന്ന്‌ ഫലമുണ്ടാകുന്നതല്ല.  വിത്തില്ലാതെ മുളയുണ്ടാകുന്നതല്ല. 
കര്‍മ്മത്തിന്നഌസരിച്ചായിരിക്കും.  കര്‍മ്മഫലം, ഒരു വിത്തില്‍നിന്ന്‌ മറ്റൊരു സസ്യം ഉണ്ടാകുന്നതല്ല.  ഇതാണ്‌
പുനര്‍ജ്ജന്മമുണ്ടെന്ന്‌ പറയുന്നതിന്റെ യുക്തി.
          ഏവം പ്രമാണൈശ്ചതുര്‍ഭിരുപദിഷ്‌ടേ  പുനര്‍ഭവേ ധര്‍മ്മദ്വാരേഷ്വധീയേത.
          തദ്യഥാ - ഗുരുശുശ്രൂഷായാമദ്ധ്യയനേ ബ്രഹ്മചര്യായാം ദാരക്രിയായാമ പത്യോ
          ല്‍പാദനേ ഭൃത്യഭരണേ അതിഥിപൂജായാം ദാനേനഭിദ്ധ്യായാം തപസ്യ ന
          സൂയായാം ദേഹവാങ്‌മാനസേ കര്‍മ്മണ്യ ക്ലിഷ്‌ടേ ദേഹേന്ദ്രിയമനോര്‍ത്ഥ ബുദ്ധ്യാത്മ
          പരീക്ഷായാം മനസ്സമാധാവിതി.                                    32
ഇപ്രകാരം ആപ്‌തവാക്യാദി നാല്‌ പ്രമാണങ്ങളാല്‍ പുനര്‍ജ്ജന്മം ഉപദേശിക്കപ്പെട്ടതില്‍ പരാലോകൈഷണ
സമ്പാദിക്കുവാനായി ധര്‍മ്മമാര്‍ഗ്ഗത്തില്‍ ശ്രദ്ധവെക്കേണ്ടതാണ്‌.  അത്‌ എന്തെല്ലാമെന്നുവെച്ചാല്‍ - ഒന്നാമത്തെ ബ്രഹ്മചര്യാ
ശ്രമത്തില്‍ ഗുരുശുശ്രൂഷ വേദപഠനം, ബ്രഹ്മചര്യാഌഷ്‌ഠാനം എന്നിവ ചെയ്യണം.  രണ്ടാമത്തെ ഗൃഹസ്ഥാശ്രമത്തില്‍
വിവാഹം, സന്താനോല്‌പാദനം, ഭൃത്യപരിപാലനം, അതിഥിപൂജ, ദാനം പരധനേച്ഛയില്ലാതിരിക്കുക എന്നിവ
ചെയ്യണം.  മൂന്നാമത്ത വാനപ്രസ്ഥാശ്രമത്തില്‍ തപസ്സ്‌ ചെയ്യുകയും അസൂയ ഇല്ലാതിരിക്കുകയും ശരീരംകൊണ്ടും വാക്ക്‌
കൊണ്ടും മനസ്സുകൊണ്ടും ക്ലേശമില്ലാത്ത കര്‍മ്മങ്ങള്‍ ചെയ്യുകയും വേണം.  നാലാമത്തെ സന്യാസാശ്രമത്തില്‍ ശരീരം, ഇ
ന്ദ്രിയം, മനസ്സ്‌, ശബ്‌ദാദി വിഷയങ്ങള്‍. ബുദ്ധി, ആത്മാവ്‌ ഇവയെ പരീക്ഷിച്ചറിഞ്ഞു സമാധിയില്‍ മനസ്സ്‌ വെക്കണം.
          യാനി ചാന്യാന്യപി ഏവം വിധാനി കര്‍മ്മാണി സതാമവിഗര്‍ഹിതാനി സ്വ
          ര്‍ഗ്ഗ്യാണി വൃത്തിപുഷ്‌ടികരാണ? വിദ്യാല്‍ താന്യാരഭേത കര്‍ത്തും തഥാകൂര്‍വ്വ
          ന്നിഹ ചൈവ യശോ ലഭതേ പ്രത്യച സ്വര്‍ഗ്ഗമിതി തൃതീയാ പരലോകൈ
          ഷണാ വ്യാഖ്യാതാ ഭവതി.                                    33
ആശ്രമധര്‍മ്മങ്ങള്‍ കൂടാതെ മറ്റ്‌ സല്‍ക്കര്‍മ്മങ്ങളേതോ അതും സ്വത്തുക്കള്‍ക്ക്‌ ഹിതമായിട്ടുള്ളതും സ്വാര്‍ഗ്ഗഹിതമായിട്ടുള്ളതും
സദ്വൃത്തിയും അഭിവൃദ്ധികരവുമായ പ്രവര്‍ത്തി ഏതോ അവയേയും അറിഞ്ഞു ചെയ്യുവാന്‍ ശ്രമിക്കണം.  അപ്രകാരം
ചെയ്‌താല്‍ ഇഹലോകത്തില്‍ യശസ്സ്‌ ലഭിക്കുകയും മരിച്ചാല്‍ സ്വര്‍ഗ്ഗത്തെ പ്രാപിക്കുകയും ചെയ്യും ഇപ്രകാരം
മൂന്നാമത്തേതായ പരലോകൈഷണയേയും വിവരിക്കപ്പെട്ടു.
          അഥ ഖലുത്രയ ഉപസ്‌തംഭാഃ ത്രിവിധംബലം, ത്രിണ്യായതനാനി, ത്രയോരോ
          ഗാഃ ത്രയോരോഗമാര്‍ഗ്ഗാഃ, ത്രിവിധാ ഭിഷജാഃ, ത്രിവിധമൗഷധമിതി.   34
മൂന്ന്‌ ഉപസ്‌തംഭമാകുന്നു.  ബലം മൂന്ന്‌ വിധത്തിലാകുന്നു.  രോഗകാരണം മൂന്നാകുന്നു.  രോഗങ്ങള്‍
മൂന്നാകുന്നു.  വൈദ്യന്മാര്‍ മൂന്നുവിധത്തിലാകുന്നു. ഔഷധവും മൂന്നുവിധത്തിലാകുന്നു.
          ത്രയ ഉപസ്‌തംഭാ ഇത്യാഹാരഃ, സ്വപ്‌നോ ബ്രഹ്മചര്യമിതി ഏഭിസ്‌തിഭിര്യു
          യുക്തി യുക്തൈരുപസ്‌തബ്‌ധമുപസ്‌തംഭൈഃ ശരീരം ബലവര്‍ണ്ണോപചിതം
          അഌവര്‍ത്തതേ യാവദായുഷഃ സംസ്‌ക്കാരാല്‍ സംസ്‌കാരമഹിതമഌപ സേവമാനസ്യംയ
          ഇഹൈവോപദേക്ഷ്യാത.                                         35
ആഹാരം, നിദ്ര, ബ്രഹ്മചര്യ ഇവയാകുന്നു.  മൂന്ന്‌ സ്‌തംഭങ്ങള്‍, യുക്തി യുക്തം പ്രയോഗിക്കപ്പെടുന്ന ഈ
മൂന്നുപസ്‌തംഭങ്ങളാല്‍ (താങ്ങിനാല്‍) ശരീരം ബല-വര്‍ണ്ണ-പുഷ്‌ടി വര്‍ദ്ധനവോടുകൂടി ആയുസ്സുള്ളതുവരെ
തുടരുന്നതായിരിക്കും.  ഈ മൂന്നും അഹിതമായി ശീലിക്കുന്നവന്നുണ്ടാകുന്ന ആയുഃ സംസ്‌കാരം യാതൊന്നുണ്ടോ
അതും ഇവിടെതന്നെ വിവരിക്കുന്നതായിരിക്കും.
          ത്രിവിധം ബലമിതി സഹജം, കാലജം, യുക്തികൃതശ്ച, സഹജം യച്ഛരീര
          സത്വയോഃ പ്രാകൃതം കാലകൃതമൃതുവിഭാഗജം വയസ്‌കൃതഞ്ച, യുക്തികൃതം
          പുനസ്‌തഭ്യദാ ഹരോചഷ്‌ടായോഗജം.                          36
സഹജം, കാലജം, യുക്തികൃതം എന്നിങ്ങിനെ ബലം മൂന്നുവിധത്തിലാകുന്നു.  ശരീരത്തിന്നും മനസ്സിന്നും പ്രകൃത്യാ
ഉണ്ടാകുന്ന ബലം സഹജബലമാകുന്നു. ഋതുക്കളുടെ വ്യത്യാസത്തിന്നഌസരിച്ചും വയസ്സിന്റെ വ്യത്യാസത്തിനുസരിച്ചും
ഉണ്ടാകുന്നു.  ബലം കാലജബലമാകുന്നു.  ആഹാരവിഹാരത്താലും രസായന വാജീകരണായാഗജന്യമായും ഉണ്ടാകുന്ന
ബലം യുക്തികൃതബലമാകുന്നു.
          ത്രിണ്യായതനാനീതി - അര്‍ത്ഥാനാം കര്‍മ്മണഃ കാലസ്യച അതിയോഗായോഗ
          മിത്ഥ്യായോഗാഃ.                                       37
പഞ്ചേന്ദ്രിയാര്‍ത്ഥങ്ങളുടേയും കര്‍മ്മത്തിന്റേയും കാലത്തിന്റേയും അതിയോഗം, അയോഗം, മിത്ഥ്യായോഗം ഇവയാകുന്നു
രോഗത്തിന്റെ മൂന്ന്‌ കാരണങ്ങള്‍.
          തത്രാദി പ്രഭാവതാം ദൃശ്യാനാമതിമാത്രം ദര്‍ശനമതിയോഗഃ സര്‍വ്വശോദര്‍ശ
          നമയോഗഃ, അതിസൂക്ഷ്‌മാതിശ്ലിഷ്‌ടാതി വിപ്രകൃഷ്‌ടരൗദ്ര ഭൈരവാല്‍ഭൂത
          ദ്വിഷ്‌ടബീഭല്‍സവികൃതാദിരുപദര്‍ശനം മിത്ഥ്യായോഗഃ.                 38
അതില്‍ അത്യന്തം പ്രഭയുള്ള വസ്‌തുക്കളെ അധിക സമയം നോക്കുന്നത്‌ അതിയോഗം.  എല്ലാറ്റിനേയും തീരേ
നോക്കാതിരിക്കുന്നത്‌ അയോഗം.  അതിസൂക്ഷ്‌മമായതോ കണ്ണിന്റെ ഏറ്റവും അടുത്തായോ വളരെ ദൂരെയായോ ഉ
ഗ്രവും ഭയാനകവും അത്ഭുതവും ദുഷിച്ചതും അറപ്പുണ്ടാക്കുന്നതും വികൃതവുമായ രൂപങ്ങളെയോ കാണുന്നത്‌
മിത്ഥ്യായോഗം.  ഇത്‌ നേത്രാര്‍ത്ഥമായ ദര്‍ശനത്തിന്റെ ഹീനമിത്ഥ്യാതിയോഗമാകുന്നു.
          തഥാതിമാത്രസ്‌തനിത പടഹോല്‍ കൃഷ്‌ടാദീനാം ശബ്‌ദനോമതിമാത്രം
          ശ്രവണമിതയോഗഃ സര്‍വ്വശോശ്രവണമയോഗഃ പുരുഷേഷ്‌ട വിനാശോപഘാത പ്ര
          ധര്‍ഷണ ഭീഷണാദി ശബ്‌ദഗ്രഹണം മിത്ഥ്യായോഗഃ.                      39
അത്യുച്ചത്തിലുള്ള ഇടി-പടഹാദി ശബ്‌ദങ്ങള്‍ മുതലായത്‌ അതിയായി കേള്‍ക്കുന്നത്‌ അതിയോഗം.  ഒരു ശബ്‌ദവും
കേള്‍ക്കാതിരിക്കുന്നത്‌ അയോഗം, പരുഷം പ്രിയപ്പെട്ട വസ്‌തുവിനാശം, മരണം, ദുര്‍വ്വാക്ക്‌, ഭീഷണം മുതലായവ
കേള്‍ക്കുന്നത്‌ മിത്ഥ്യായോഗം ഇത്‌ ശ്രാത്രാര്‍ത്ഥമാകുന്ന കേള്‍വിയുടെ ഹീനമിത്ഥ്യായോഗമാകുന്നു.
          തഥാതി തീക്ഷ്‌ണോഗ്രാഭിഷ്യന്ദീനാം ഗന്ധാനാമതിമാത്രം ഘ്രാണമതിയോഗഃ
          സര്‍വ്വശോഘ്രാണയോഗഃ പൂതിദ്വിഷ്‌ടാമേദ്ധ്യ ക്ലിന്നവിഷപവന കുണപ
          ഗന്ധാദിഘ്രാണം മിത്ഥ്യായോഗ.                                40
കുരുമുളക്‌ മുതലായ അതിതീക്ഷ്‌ണതയുള്ള വസ്‌തുക്കളുടേയും വയമ്പ്‌ മുതലായ അഭിഷ്യന്ദിയായ
വസ്‌തുക്കളുടേയും മണം അതിയായി ഏല്‌ക്കുന്നത്‌ അതിയോഗം.  ഒരു മണവും ഏല്‌ക്കാതിരിക്കുന്നത്‌ അയോഗം. 
ദുര്‍ഗ്ഗന്ധം ഇഷ്‌ടമില്ലാത്ത ഗന്ധം.  മലഗന്ധം, നഞ്ഞു ചീത്തയായ ഗന്ധം, വിഷവായു, ശവഗന്ധം മുതലായവ അതിയായി
വാസനിക്കുന്നത്‌ മിത്ഥ്യായോഗം.  ഇത്‌ നാസാര്‍ത്ഥമാകുന്ന ഘ്രാണത്തിന്റെ ഹീനമിത്ഥ്യാതി യോഗമാകുന്നു.
          തഥാരസാനാമത്യാദാന മതീയോഗഃ, അനാദാനമയോഗഃ, മിത്ഥ്യായോഗോ രാ
          ശിവര്‍ജ്ജേഷ്വാഹാരിവിധിവിശേഷായതനേഷ്‌ടുപദേക്ഷ്യതേ.                41
മധുരാദി രസങ്ങളെ അതിയായി ശീലിക്കുന്നത്‌ അതിയോഗം.  രസങ്ങളൊന്നും ശീലിക്കാതിരിക്കുന്നത്‌ അയോഗം. 
മിത്ഥ്യായോഗം വിമാനസ്ഥാനത്തില്‍ ഒന്നാം അദ്ധ്യായത്തില്‍ ആഹാരവിധി വിശേഷായതനങ്ങളില്‍ വിവരിക്കപ്പെടുന്നുണ്ട്‌. 
അതായത്‌ പ്രകൃതി, കാരണം, സംയോഗം, രാശി, ദേശം, കാലം ഉപയോഗസംസ്ഥാ ഉപയോക്ത ഇവ എട്ടെണ്ണമാണ്‌
ആഹാരവിധിഭേദകാരണം.  ഇവയില്‍ രാശിവര്‍ജ്ജ്യം എന്ന്‌ പറയുവാന്‍ കാരണം രാശിയെന്നാല്‍ ഹീനാതിമാ
ത്രമാകുന്നു.  അതിവിടെ ആദ്യം പറഞ്ഞിരിക്കുകയാണല്ലോ.  ഇത്‌ നാവിന്റെ വിഷയമായ രസത്തിന്റെ ഹീനമിത്ഥ്യാതി
യോഗമാകുന്നു.
          തഥാതി ശിതോഷ്‌ണാനാം സ്‌പൃശ്യാനാം സ്‌നാനാഭ്യംഗോല്‍സാദനാദീനാഞ്ച
          അത്യുപസേവന മതിയോഗഃ സര്‍വ്വശോഌപസേവനമയോഗഃ വിഷമസ്ഥാനാഭി
          ഘാതാ ശുചിഭൂത സംസ്‌പര്‍ശാദയശ്ചേതി മിത്ഥ്യായോഗഃ.               42
അധികം ശീതമോ അധികം ചൂടോ ഉള്ള വെള്ളമോ മേല്‍ തേക്കുവാഌള്ള എണ്ണം പായസം മുതലായവയോ അമിതമായി
ശീലിക്കുന്നത്‌ അയോഗം ഉയര്‍ന്നും താഴ്‌ന്നുമുള്ള സ്ഥലത്തിരിക്കുക, അടിയേല്‍ക്കുക, ദുഷിച്ചതിനെ സ്‌പര്‍ശിക്കുക,
ഭൂതസ്‌പര്‍ശം (രോഗജ കിടാണു സ്‌പര്‍ശം) മുതലായവ മിത്ഥ്യാതിയോഗമാകുന്നു.  ഇത്‌ ചര്‍മ്മവിഷയമായ
സ്‌പര്‍ശനത്തിന്റെ ഹീനമിത്ഥ്യാതി യോഗമാകുന്നു.
          തത്രകം സ്‌പര്‍ശനേന്ദ്രിയ മിന്ദ്രിയാണാ മിന്ദ്രിയവ്യാപകം ചേതസ്സമവായിസ്‌പ
          ര്‍ശ വ്യാപ്‌തേര്‍ വ്യാപകമചിചചേതഃ, തസ്‌മാല്‍ സര്‍വ്വേന്ദ്രിയാണാം വ്യാപക
          സ്‌പര്‍ശകൃതോയോ ഭാവവിശേഷഃ സോയമഌപശയാല്‍ പഞ്ചവിധഃ തിവി
          ധ വികല്‌പോ ഭവത്യസാത്മ്യേന്ദ്രിയാര്‍ത്ഥ സംയോഗഃ, സാത്മ്യാര്‍ത്ഥോപശ
          യാര്‍ത്ഥഃ.                                                  43
പഞ്ചേന്ദ്രിയങ്ങളില്‍ സ്‌പര്‍ശനേന്ദ്രിയം ഒന്നുമാത്രം മനസ്സോടുചേര്‍ന്നു മറ്റുള്ള എല്ലാ ഇന്ദ്രിയങ്ങളിലും വ്യാപിച്ചു
നില്‌ക്കുന്നു. സ്‌പര്‍ശനത്തിന്റെ വ്യപ്‌തിക്ക്‌ മനസ്സും വ്യാപകമായിരിക്കണം.  അതിനാല്‍ മനസ്സോടു ചേര്‍ന്നു
വ്യാപകമായിരിക്കുന്ന സ്‌പര്‍ശേന്ദ്രിയത്താല്‍ എല്ലാ ഇന്ദ്രിയങ്ങള്‍ക്കും യാതൊരു ഭാവവിശേഷം ഉണ്ടാകുന്നുവോ അസാത്മ്യം
ഹേതുവായി അഞ്ചുവിധത്തിലാകുന്നു.  (അതായത്‌ മനസ്സംബന്ധിയായ ത്വഗിന്ദ്രിയം മറ്റുള്ള ചക്ഷുഃശ്രാത്രാദി നാലി
ന്ദ്രിയങ്ങളിലും വ്യാപിച്ചുനില്‌ക്കുന്നതുകൊണ്ടാണ്‌ ദര്‍ശനാഭി അഌഭവമുണ്ടാകുന്നതെന്നര്‍ത്ഥം) അന്യോന്യം
സാത്മ്യമല്ലാത്ത ഈ അഞ്ചിന്ദ്രിയങ്ങളുടേയും വിഷയസംയോഗത്തില്‍ അതിയോഗം അയോഗ.  മിത്ഥ്യായോഗം എന്നിങ്ങനെ
മൂന്നുവിധത്തിലുള്ള വ്യത്യാസവും ഉണ്ടാകുന്നു.  സാത്മ്യം എന്ന പദത്തിന്റെ അര്‍ത്ഥം തന്നെയാണ്‌ ഇവിടെ ഉപശയം എന്ന
പദത്തിന്നും അര്‍ത്ഥം.
          കര്‍മ്മവാങ്‌മന ശരീരപ്രവൃത്തിഃ, തത്രവാങ്‌മനഃ ശരീരാതി പ്രവൃത്തിരതിയോ
          ഗഃ സര്‍വ്വശോപ്രവൃത്തിയോഗാഃ, സൂചകാ നൃതാകാല കലഹാപ്രിയാ
          ബദ്ധാഌപചാര പരുഷവചനാദിര്‍ വാങ്‌ മിത്ഥ്യായോഗഃ. ഭയശോക ക്രാധലോഭ
          മോഹമാനേര്‍ഷ്യാ മിത്ഥ്യാ ദര്‍ശനാദിര്‍മാനസോ മിത്ഥ്യായോഗ.  വേഗവി
          ധാരണോദീരണ  വിഷമസ്‌ഖലനാഗമന പതനാംഗ പ്രണിധാനാംഗ പ്രദൂ
          ഷണ പ്രഹാരാഖമര്‍ദ്ദന പ്രാണോപരോധ സംക്ലേശനാദിഃ ശാരീരോ മിത്ഥ്യായോഗ! 44
കര്‍മ്മമെന്നത്‌, വാക്ക്‌, മനസ്സ്‌, ശരീരം എന്നിവയുടെ പ്രവൃത്തിയാകുന്നു.  വാക്കിന്റേയും മനസ്സിന്റേയും
ശരീരത്തിന്റേയും അതിപ്രവൃത്തിക്ക്‌ അതിയോഗ എന്നു പറയുന്നു.  അവകൊണ്ടൊന്നും ചെയ്യാതിരിക്കുന്നത്‌
ഹീനയോഗമാകുന്നു.  ഏഷണി പറയുക, കളവ്‌ പറയുക, വേണ്ടുന്നേരത്ത്‌ പറയാതിരിക്കുക, കലഹിക്കുക, ആര്‍ക്കും
രസിക്കാത്തത്‌ പറയുക, അബദ്ധം പറയുക, എന്തിഌം എതിര്‌ പറയുക, പരുഷമായി സംസാരിക്കുക മുതലായവ
വാക്കിന്റെ മിത്ഥ്യായോഗമാകുന്നു.  ഭയം, ശോകം, ക്രാധം, ലോഭം, മോഹം, മാനം, ഈര്‍ഷ്യ,
നാസ്‌തിക്യബുദ്ധി മുതലായവ മനസ്സിന്റെ മിത്ഥ്യായോഗമാകുന്നു പ്രവൃത്തമാനമായ മല-മൂത്രാദിവേഗങ്ങളെ തടയുക,
കാലിടറി വീഴാന്‍ നോക്കുക, വിഷമിച്ചു നടക്കുക, വീഴ്‌ചപറ്റുക, അവയവങ്ങള്‍ തമ്മില്‍ കെട്ടിപ്പിണക്കുക, അവയവങ്ങളെ
ദുഷിപ്പിക്കുക, അടി-ഇടി മുതലായവ ഏല്‌ക്കുക, ശ്വാസോച്ഛ്വാസങ്ങള്‍ തടയുക, വെയില്‌-മഞ്ഞ്‌-ഉപവാസം
ഇത്യാദികളാല്‍ ശരീരത്തെ ക്ലേശിപ്പിക്കുക മുതലായവ ശാരീരികമായ മിത്ഥ്യായോഗമാകുന്നു.
          സംഗ്രഹേണ ചാതിയോഗായോഗവര്‍ജ്ജം കര്‍മ്മവാങ്‌മനഃ ശരീരജ മഹിതമഌ
          ദിഷ്‌ടയേല്‍ തച്ചമിത്ഥ്യായോഗം വിദ്യാല്‍ ഇതിത്രിവിധം വികല്‍പം ത്രിവി
          ധമേവകര്‍മ്മ പ്രജ്ഞാപരാധ ഇതി വ്യവസ്യേല്‍.                        45
ചുരുക്കത്തില്‍ അതിയോഗവും ഒഴികെ വാക്കിന്റേയും മനസ്സിന്റേയും ശരീരത്തിന്റേയും കര്‍മ്മത്തില്‍ അഹിതമായിട്ടുള്ളതും
ഇവിടെ ഉപദേശിക്കപ്പെടാത്തതും ഏതോ അവയും മിത്ഥ്യായോഗമാണെന്നറിയണം.  അതിയോഗം, അയോഗം,
മിത്ഥ്യായോഗം എന്നീ വിധത്തിലുള്ള വ്യത്യാസം ഇപ്രകാരമാകുന്നു.  വാക്കിന്റേയും മനസ്സിന്റെയും കര്‍മ്മവും
മൂന്നുവിധത്തില്‍ തന്നെയാകുന്നു.  ഇത്‌ പ്രജ്ഞാപരാധം (വേണ്ടതുപോലെ ആലോചിക്കാതെ പ്രവര്‍ത്തിക്കുക നിമിത്തം
ഉണ്ടാകുന്നത്‌) ആണെന്നറിയണം.
          ശിതോഷ്‌ണ വര്‍ഷലക്ഷാണഃ പുനര്‍ഹേമന്ത ഗ്രീഷ്‌മവര്‍ഷാഃ സംവല്‍സരഃ സകാലഃ.  ത
          ത്രാതിമാത്ര സ്വലക്ഷണഃ കാലഃ കാലാതിയോഗഃ, ഹീനസ്വലക്ഷണ
          കാലം കാലയോഗഃ, യഥാസ്വലക്ഷണ വിപരീത ലക്ഷണസ്‌തു കാലഃ കാലമി
          ത്ഥ്യായോഗഃ, കാലഃ പുനഃ പരിണാമ ഉച്യതേ.                        46
ശീത-ഉഷ്‌ണ-വര്‍ഷ ലക്ഷണങ്ങളോടുകൂടിയ ഹേമന്ത - ഗ്രീഷ്‌മ - വര്‍ഷഋതുക്കള്‍ ചേരുന്നത്‌ സംവത്സുരം എന്ന
കാലമാകുന്നു.  (ശരല്‍-ശിശിര-വസന്തഋതുക്കള്‍കൂടി ഇതില്‍ അടങ്ങിയിട്ടുണ്ടെന്ന്‌ മനസ്സിലാക്കണം.  അതായത്‌
കാലത്തുണ്ടാകുന്ന ശീതോഷ്‌ണവര്‍ഷങ്ങള്‍ അധികമായുണ്ടായാല്‍ അത്‌ കാലാതിയോഗമാകുന്നു.  അതാത്‌
കാലത്തുണ്ടാകേണ്ടുന്ന ശീതോഷ്‌ണവര്‍ഷങ്ങള്‍ ഇല്ലാതായാല്‍ അത്‌ കാലായോഗമാകുന്നു.  അതാത്‌ കാലത്തുണ്ടാകേണ്ടുന്ന
ശീതോഷ്‌ണവര്‍ഷ ലക്ഷണങ്ങള്‍ വിപരീതമുണ്ടായാല്‍ അത്‌ കാലത്തിന്റെ മിത്ഥ്യായോഗമാകുന്നു.  പിന്നെ കാലത്തിന്ന്‌
പരിണാമം എന്നു കൂടി പറയുന്നു.
          ഇത്യസാത്മേന്ദ്രിയാര്‍ത്ഥ സംയോഗഃ പ്രജ്ഞാപരാധഃ പരിണാമശ്ചേതിത്രയ സ്‌ത്രിവി
          ധവികല്‍പാഃ കാരണം വികാരാണാം.  സമയോഗ യുക്തദസ്‌തു പ്രകൃതിഹേതവോ
          ഭവന്തി.                                                   47
ഇപ്രകാരം അസാത്മേന്ദ്രിയാര്‍ത്ഥ സംയോഗം, പ്രജ്‌ഞാപരാധം, പരിണാമം എന്നീ മൂന്നിന്റേയും അതിയോഗം,
അയോഗം, മിത്ഥ്യായോഗം എന്നീ മൂന്നവിധ വ്യത്യാസങ്ങള്‍ രോഗങ്ങള്‍ക്ക്‌ കാരണമായിത്തീരുന്നു ഇന്ദ്രിയാര്‍ത്ഥങ്ങളുടെ
സമ്യഗ്യോഗം ആരോഗ്യത്തിന്ന്‌ കാരണമായിത്തീരുന്നു.
          സര്‍വ്വേഷാമേവ ഭാവാനാം ഭാവാഭാവൗനാന്തരേണ യോഗാ യോഗാതിയോഗ
          മിത്ഥ്യായോഗാല്‍ സമൂപലഭ്യേതേ, യഥാ സംയുക്ത്യപേക്ഷിണൗ ഹി ഭാവാ
          ഭാവൗ.                                              48
എല്ലാ വസ്‌തുക്കളുടെയും ഭാവാഭാവങ്ങള്‍ (യഥാര്‍ത്ഥരൂപവും അന്യഥാരൂപവും) സമ്യഗ്യോഗം, അയോഗം, 
അതിയോഗം, മിഥ്യായോഗം എന്നീ വ്യത്യാസങ്ങളില്‍നിന്നല്ലാതെ ഉണ്ടാകുന്നതല്ല.  എന്നാല്‍ ഭാവാഭാവങ്ങള്‍
(സ്ഥിതിവിനാശങ്ങള്‍) ഓരോ വസ്‌തുവിലും ചേരുന്ന ചേര്‍ച്ചയെ അപേക്ഷിച്ചാണിരിക്കുന്നത്‌.  അതായത്‌ ഒരു ചെടി
വേണ്ടുന്ന വിധത്തിലുള്ള വെള്ളവും സൂര്യരശ്‌മിയും മറ്റും കിട്ടിയാല്‍ അതിന്റെ യഥാര്‍ത്ഥഭാവത്തില്‍ നില്‌ക്കും. 
വെള്ളവും ചൂടും മറ്റും അധികമായാല്‍ അഭാവം (നാശം) സംഭവിക്കുകയും ചെയ്യും.
          ത്രയോരോഗാ ഇതി നിജാഗന്തുമാനസാഃ തത്രനിജഃ ശരീരദോഷ സമുത്ഥ, അ
          ശന്തുര്‍ഭൂതവഷവായ്വഗ്നി സംപ്രഹരാദി സമുത്ഥഃ, മാനസഃ പുനരിഷ്‌ടസ്യാലാ
          ഭാല്ലാഭാച്ചാനിഷ്‌ടസ്യോപജായതേ.                              49
രോഗങ്ങള്‍ നിജം, ആഗന്തു, മാനസം എന്നിങ്ങിനെ മൂന്നുവിധത്തിലാകുന്നു. അതില്‍ നിജരോഗം വാത
-പിത്ത-കഫദോഷജന്യമാകുന്നു. ആഗന്തുരോഗം ഭൂതം (രോഗാണു), വിഷം, വായു,
അഗ്നി, അടി, ഇടി മുതലായവകൊണ്ടുണ്ടാകുന്നു. മാനസികരോഗം ഇഷ്‌ടപ്പെട്ടതിനെ ലഭിക്കാ
യ്‌കയാലും ഇഷ്‌ടപ്പെടാത്തതിനെ ലഭിക്കയാലും ഉണ്ടാകുന്നതാകുന്നു.
          തത്രബുദ്ധിമതാ മാനസവ്യാധി പരീതേനാപി സദാബുദ്ധ്യാഹിതാ
          ഹിതമവേക്ഷ്യാ വേക്ഷ്യ ധര്‍മാമാര്‍ത്ഥ കാമാനാ മഹിതാനാമഌപസേ
          വനേ പ്രയതിതവ്യം. നഹ്യ
          ന്തരേണലോകേ ത്രയമേതന്‍മാനസം കിഞ്ചിന്നിഷ്‌പദ്യതേ സുഖം വാ
          ദുഃഖം വാ, ത സ്‌മാരേ തച്ചാഌഷ്‌ഠേയം, തദ്വിദ്യ വൃദ്ധാനാംചോപ
          സേവനേപ്രയതിതവ്യം, ആ
          ത്മദേശകാലബല ശക്തിജ്ഞാനേ യഥാവച്ചേതി.                    50
ബുദ്ധിമാനായവന്‍ മാനസികവ്യാധി പിടിപെട്ടാല്‍ ഹിതവും അഹിതവുമായിട്ടുള്ളതിനെ
ബുദ്ധികൊണ്ട്‌ നല്ലവണ്ണം ആലോചിച്ചാലോചിച്ചു ധര്‍മാമാര്‍ത്ഥ കാമങ്ങള്‍ക്ക്‌ അഹിതമായിട്ടുള്ളതിനെ
ശീലിക്കാതിരിക്കുന്നതിഌം ധര്‍മ്മാര്‍ത്ഥകാമങ്ങള്‍ക്ക്‌ അഹിതമായിട്ടുള്ളതിനെ ശീലിക്കാതിരി
ക്കുന്നതിഌം ധര്‍മ്മാര്‍ത്ഥകാമങ്ങള്‍ക്ക്‌ ഹിതമായിട്ടുള്ളതിനെ ശീലിക്കുന്നതിഌം പ്രയത്‌നിക്കണം.
എന്തെന്നാല്‍ ധര്‍മാമാര്‍ത്ഥകാമങ്ങള്‍ മൂന്നും കൂടാതെ മനസ്സ്‌ അല്‌പംപോലും സുഖത്തേയോ ദുഃഖത്തേയോ
പ്രാപിക്കുന്നതല്ല. അതിനാല്‍ ഈ മൂന്ന്‌ തന്നെയാണ്‌ അഌഷ്‌ഠിക്കേണ്ടത്‌. അവ അറിയുവാനായി
ജ്ഞാനവൃദ്ധന്മാരുടെ സേവനത്തിലും ആത്മജ്ഞാനം, ദേശം, കാലം, ബലം, ശക്തി എന്നിവയുടെ ജ്ഞാന
ത്തിലും വേണ്ടതുപോലെ പ്രവര്‍ത്തിക്കണം.
          ഭവതിചാത്ര-
          മാനസം പ്രതിഭൈഷജ്യാ ത്രിവര്‍ഗ്ഗസ്യാന്വവേക്ഷണം
          തദ്വിദ്യസേവാ വിജ്ഞാനമാത്മാദീനാഞ്ച സര്‍വ്വശഃ. 51
ധര്‍മാര്‍ത്ഥകാമങ്ങളുടെ വിചാരപൂര്‍വ്വമായ അഌഷ്‌ഠാനം, മനോദോഷൗഷധങ്ങളെ അറിയുന്നവ
രുടെ സേവ, ആത്മാവ്‌, ദേശം, കാലം, ബലം, ശക്തി എന്നിവയുടെ സമ്പൂര്‍ണ്ണജ്ഞാനം എന്നിവ മാനസിക രോഗ
ങ്ങളുടെ ഔഷധമാകുന്നു.
          ത്രയോരോഗമാര്‍ഗ്ഗാ ഈതി - ശാഖാമര്‍മ്മാസ്ഥി സന്ധയഃ കോഷ്‌ഠശ്ചതത്ര
          ശാഖാ
          രക്താദയോധാതവഃ ത്വക്‌ച, സ ബാഹ്യോ രോഗമാര്‍ഗ്ഗഃ, മര്‍മ്മാണി
          പുനര്‍വ്വ
          സ്‌തി ഹൃദയമൂര്‍ദ്ധാദീനി, അസ്ഥിസന്ധയോ സ്ഥി സംയോഗോഃ തത്രാ
          പനിബ
          ന്ധാശ്ച സ്‌നായുകണ്‌ഡരാഃ സ മദ്ധ്യമോ രോഗമാര്‍ഗ്ഗഃ, കോഷ്‌ഠ പുനരു
          ച്യതേ മ
          ഹാസ്രാതഃ ശരീരമദ്ധ്യം മഹാനിമ്‌നമാമ പക്വാശയശ്ചേതി പര്യായ
          ശബ്‌ദൈഃ
          തന്ത്ര, സരോഗമാര്‍ഗ്ഗ ആഭ്യന്തര ഇതി.                            52
രോഗമാര്‍ഗ്ഗങ്ങള്‍ മൂന്നാകുന്നു. 1. ശാഖ, 2. മര്‍മ്മാസ്ഥി സന്ധികള്‍, 3. കോഷ്‌ഠം അതില്‍ ശാഖയെന്നത്‌
രക്താദിധാതുക്കളും ചര്‍മ്മവുമാകുന്നു. അത്‌ ബാഹ്യമായുള്ള രോഗമാര്‍ഗ്ഗവുമാകുന്നു. മര്‍മ്മ
ങ്ങള്‍ - വസ്‌തി, ഹൃദയം, മൂര്‍ദ്ധാവ്‌ മുതലായവയാകുന്നു. അസ്ഥിസന്ധികള്‍ - അന്യോന്യം അസ്ഥിചേ
രുന്ന സ്ഥലങ്ങളാകുന്നു. അവിടെ സ്‌നായുക്കളും കണ്‌ഡരകളും ബന്ധിച്ചിരിക്കുകയും ചെയ്യും. അത്‌
രോഗങ്ങളുടെ മദ്ധ്യമാര്‍ഗ്ഗമാകുന്നു. കോഷ്‌ഠമെന്നത്‌ മഹാസ്രാതസ്സ്‌, ശരീരമദ്ധ്യം, മഹാ
നിമ്‌നം, ആമപക്വാശയം എന്നീ പര്യായ ശബ്‌ദങ്ങളാല്‍ പറയപ്പെടുന്നു. അത്‌ ഉള്ളിലുള്ള രോഗങ്ങ
ളുടെ മാര്‍ഗ്ഗമാകുന്നു.
          തത്രഗണ്‌ഡ പിഡകാലജ്യപജീ ചര്‍മ്മകീലാധിമാംസമശക കുഷ്‌ഠ
          വ്യംഗാദയോ
          വികാരാ ബഹിര്‍മാര്‍ഗ്ഗജാശ്ച വിസര്‍പ്പ ശ്വയഥു ഗുല്‍മാര്‍ശോ വിദ്രധ്യാദയഃ
          ശാഖാഌസാരിണോ ഭവന്തിരോഗാഃ.                         53
ഗളഗണ്‌ഡം, പിഡക, അലജി, അപജി, ചര്‍മ്മകീലം, അധിമാംസം, മശകം, കുഷ്‌ഠം, വ്യംഗം
മുതലായ രോഗമാര്‍ഗ്ഗങ്ങള്‍ ബഹിര്‍മാര്‍ഗ്ഗജന്യമാകുന്നു. വസര്‍പ്പം, ശോഫം, ഗുന്മന്‍, അര്‍ശസ്സ്‌, വിദ്രധി
മുതലായ രോഗങ്ങള്‍ ശാഖസംബന്ധമായിരിക്കും.
          പക്ഷവധഗ്രഹാപതാനകാര്‍ദ്ദിത ശോഷരാജയക്ഷ്‌മാസ്ഥി സന്ധിശൂല
          ഗുദഭ്രംശാ
          ദയശ്ശിരോ ഹൃദ്വസ്‌തിരോഗാദയശ്ച മദ്ധ്യമ മാര്‍ഗ്ഗാഌസാരിണോ
          ഭവന്തിരോഗാഃ                                          54
പക്ഷവധം, പക്ഷഗ്രഹം, അപതാനകം, അര്‍ദ്ദിതം, ശോഷം, ക്ഷയം, അസ്ഥിസന്ധിവേദന, ഗുദഭ്രംശം
മുതലായവയും ശിരോരോഗം, ഹൃദ്രാഗം, വസ്‌തിരോഗം മുതലായവയും മദ്ധ്യമാര്‍ഗ്ഗഌബ
ന്ധികരോഗങ്ങളാകുന്നു.
          ജ്വരാതിസാര ഛര്‍ദ്ദ്യലസക വിഷൂചികാ കാസശ്വാസ ഹിക്കാനാഹോദര
          പ്ലീ
          ഹാദയോ ന്തര്‍മ്മാര്‍ഗ്ഗജാശ്ച, വിസര്‍പ്പശ്വയഥു ഗുല്‍മാര്‍ശോ ഭ്യന്തരവിദ്ര
          ധ്യാദയഃ കോഷ്‌ഠാഌസാരിണോ ഭവന്തിരോഗാഃ.                55
ജ്വരം, അതിസാരം, ഛര്‍ദ്ദി, അലസകം, വിഷൂചിക, കാസം, ശ്വാസരോഗം, എക്കിട്ട, വയറ്‌വീര്‍പ്പ്‌,
മഹോദരം, പ്ലീഹരോഗം മുതലായ രോഗങ്ങള്‍ അന്തര്‍മാമാര്‍ഗ്ഗജമായുണ്ടാകുന്നതാകുന്നു.
വിസര്‍പ്പം, ശോഫം, ഗുന്മന്‍, അര്‍ശസ്സ്‌, അഭ്യന്തരവിദ്രധി മുതലായ രോഗങ്ങള്‍ കോഷ്‌ഠാഌബന്ധി
യായുണ്ടാകുന്നതാകുന്നു.
          ത്രിവിധാ ഭിഷജ ഇതി
          ഭിഷക്‌ഛദ്‌മചരാഃ സന്തിസന്ത്യേകേ സിദ്ധസാധിതാഃ
          സന്തിവൈദ്യഗുണൈര്യുക്താ സ്‌ത്രിവിധാഭിഷജാഭ്രവി. 56
വൈദ്യന്മാര്‍ മൂന്നുവിധത്തിലാകുന്നു. 1. അറിവില്ലാതെ വൈദ്യനാണെന്ന്‌ നടിച്ചു നടക്കുന്നവര്‍,
2. പ്രസിദ്ധികൊണ്ട്‌ രോഗം മാററുന്നു എന്ന്‌ നടിക്കുന്നവര്‍, 3. വൈദ്യന്മാര്‍ക്ക്‌ വേണ്ടുന്ന എല്ലാ ഗുണ
ങ്ങളും ഉള്ളവര്‍ ഇപ്രകാരം ലോകത്തില്‍ വൈദ്യന്മാര്‍ മൂന്നുവിധത്തിലാകുന്നു.
          വൈദ്യഭാണ്‌ഡൌഷധൈഃ പുസ്‌തൈഃ പല്ലവൈരവലോകനൈഃ
          ലഭതേയേഭിഷക ശബ്‌ദമജ്ഞാസ്‌തേ പ്രതിരൂപകേഃ         57
വൈദ്യന്മാരുടെ ഔഷധഭാണ്‌ഡങ്ങള്‍ ചുമന്നു നടക്കുകയാലും വൈദ്യപുസ്‌തകങ്ങള്‍ എടുത്തു നട
ക്കുകയാലും വിസ്‌തരിച്ചു രോഗിയെ പരിശോധിക്കുന്നു എന്നുള്ള നാട്യത്തിലും യാവ ചിലര്‍ക്ക്‌ വൈദ്യന്‍
എന്ന പേര്‌ കിട്ടുന്നുവോ അവര്‍ അജ്ഞനാമാരായ കള്ളം വൈദ്യന്മാര്‍ (ചദ്‌മചരന്മാര്‍) ആകുന്നു.
          ശ്രീയശോജ്ഞാന സിദ്ധാനാം വ്യപദേശാദതദ്വിധാഃ
          വൈദ്യശബ്‌ദം ലഭന്തേ യോ ജ്ഞേയാസ്‌തേ സിദ്ധസാധിതാഃ, 58
ചികിത്സകൊണ്ട്‌ ശ്രിയും യശസ്സും ഉണ്ടെന്നും ചികില്‍സയില്‍ അറിവും കര്‍മ്മസിദ്ധിയുമുണ്ടെന്നും പറഞ്ഞു
നടക്കുകയാല്‍ യഥാര്‍ത്ഥത്തില്‍ ഇവയൊന്നുമില്ലാതെ ഏതൊരുവര്‍ക്ക്‌ വൈദ്യശബ്‌ദം ലഭിക്കുന്നുവോ
അവര്‍ സിദ്ധസാധിത വൈദ്യന്മാരാണഎന്ന്‌ മനസ്സിലാക്കണം.
          പ്രയോഗജ്ഞാന വിജ്ഞാനസിദ്ധ സിദ്ധാ സുഖപ്രദാഃ
          ജീവിതാഭിസരായേ സ്യുര്‍വൈദ്യത്വഃ തേഷ്വവസ്ഥിതം. 59
മാത്രാകാലാദികളെ ചിന്തിച്ചുള്ള ഔഷധപ്രയോഗം, ശാസ്‌ത്രജ്ഞാനാം, പോതുവിജ്ഞാനം ഫലസി
ദ്ധിയുള്ള പ്രസിദ്ധി എന്നിവ ആര്‍ക്കുണ്ടോ അവരാണ്‌ സുഖത്തെ പ്രദാനം ചെയ്യുന്നതും ജീവനെ രക്ഷിക്കുന്നതുമായ
വൈദ്യന്‍ അവരിലാണ്‌ വൈദ്യത്വം സ്ഥിതിചെയ്യുന്നത്‌. അതായത്‌ അവരാണ്‌ യഥാര്‍ത്ഥ വൈദ്യന്മാരെ
ന്നര്‍ത്ഥം.
           
          ത്രിവിധമൗഷധമിതി - ദൈവവ്യപാശ്രയം, യുക്തിവ്യപാശ്ര
          യം, സത്വാവജയശ്ച.                                      60
ഔഷധം മൂന്നുവിധത്തിലാകുന്നു. 1. ദൈവാശ്രയം, 2. യുക്ത്യാശ്രയം, 3. സത്വാവജയം.
          തത്ര ദൈവവ്യപാശ്രയം - മന്ത്രൗഷധിമണിമംഗലബല്യുപഹാര
          ഹോമനിയമ
          പ്രായശ്ചിത്തോപവാസ സ്വസ്‌ത്യയന വ്രണിപാത തീര്‍ത്ഥഗമനാദി.
          യുക്തി
          വ്യപാശ്രയം - പുനരാഹാരൗഷധ ദ്രവ്യാണാം യോജനാ. സത്വാവജയഃ
          - പുനര
          ഹിതേഭ്യോ ര്‍ത്ഥേഭ്യോ മനോവിനിഗ്രഹഃ.                      61
മന്ത്രം, ഔഷധധാരണം, മണിധാരണം, മംഗളകര്‍മ്മം, ബലിപൂജ, ഹോമം, നിയമം, (ശൗച
സന്തോഷതപഃ സാദ്ധ്യായേശ്വര പ്രണിധാനാനി നിയമാഃ) പ്രായശ്ചിത്തം, ഉപവാസം, സ്വസ്‌ത്യയനം
(വേദോക്ത കര്‍മ്മം) തന്നേക്കാള്‍ വലിയവരെടുള്ള ബഹുമാനം, തീര്‍ത്ഥാടനം മുതലായവ ദൈവവ്യാ
പാശ്രയ ചികിത്സയാകുന്നു. അതായത്‌ ഈ ചികിത്സ ദൈവത്തെ ആശ്രയിച്ചുള്ളതാണെന്നര്‍ത്ഥം. ആഹാര -
ഔഷധ ദ്രവ്യാദികളുടെ വേണ്ടുതുപോലെയുള്ള പ്രയോഗംകൊണ്ട്‌ രോഗങ്ങളെ ശമിപ്പിക്കുന്ന
തിന്‌ യുക്തിവ്യാപാശ്രയ ചികിത്സ എന്ന്‌ പറയുന്നു. പിന്നെ സത്വാവജയമേന്നത്‌ അഹിതങ്ങളായ
വിഷയങ്ങളില്‍ നിന്ന്‌ മനസ്സിനെ പിന്‍വലിക്കുക എന്നതാകുന്നു.
          ശാരീരദോഷ പ്രകോപേഖലു ശരീരമേവാശ്രിത്യ പ്രായസ്‌ത്രി
          വിധമൗഷധ മിച്ഛ
          ന്തി - അന്തഃ പരിമാര്‍ജ്ജനം. ബഹിഃ പരിമാര്‍ജ്ജനം, ശസ്‌ത്രപ്രണിധാനം
          ചേതി.                                                    62
ശാരീരികമായ വാതാദിദോഷ പ്രകോപത്തില്‍ മിക്കവാറും ശരീരത്തെ ആശ്രയിച്ചുള്ള മൂന്നുവി
ധ ഔഷധമാണ്‌ നല്ലത്‌. 1. അന്തഃപരിമാര്‍ജ്ജനം, 2. ബഹിഃ പരിമാര്‍ജ്ജനം, 3. ശസ്‌ത്രപ്രയോ
ഗം.
          തത്രാന്തപരിമാര്‍ജ്ജനം - യദന്തഃ ശരീരമഌപ്രവിശ്യൗഷധമാ
          ഹാരജാതവ്യാധീന്‍
          പ്രമാര്‍ഷ്‌ടി.                                             63
അതില്‍ അന്തപരിമാര്‍ജ്ജന ലക്ഷണം - ഉള്ളില്‍ ഔഷധങ്ങള്‍ കഴിച്ചു ആഹാരജന്യമായ വ്യാധികളെ നശിപ്പി
ക്കുന്നതേതോ അതാണ്‌ അന്തഃപരിമാര്‍ജ്ജനം.
          യല്‍ പുനര്‍ബഹിഃ സ്‌പര്‍ശനമാശ്രിത്യാഭ്യംഗ സ്വേദപ്രദേഹ പരി
          ഷേകോ
          ന്‍ മര്‍ദ്ദനാദ്യൈരാമയാന്‍ പ്രമാര്‍ഷ്‌ടി തല്‍ബഹിഃ പരിമാര്‍ജ്ജനം. 64
എണ്ണതേപ്പ്‌, വിയര്‍പ്പിക്കല്‍, മരുന്നരച്ചുപുരട്ടല്‍, ധാര, പ്രവര്‍ത്തനം മുതലായവയാല്‍ സ്‌പര്‍ശനേ
ന്ദ്രിയത്തെ ആശ്രയിച്ച ബഹിര്‍ഭാഗത്തുണ്ടാകുന്ന രോഗങ്ങളെ ശമിപ്പിക്കുന്നതിന്‌ ബഹിഃപരിമാര്‍ജ്ജനം
എന്നു പറയുന്നു.
          ശസ്‌ത്രപ്രണിധാനം പുനഃ ഛേദന ഭേദനവ്യധനദാരണം ലേഖനോ
          പദേവ പ്ര
          ച്ഛന സീവനൈഷണക്ഷാര ജലൗകശ്ചേതി.                          65
പിന്നെ ശസ്‌ത്രപ്രണിധാനമെന്നാല്‍ മുറിക്കുക, കീറുക, തുളക്കുക, പിളര്‍ക്കുക, ഉരസിക്കള
യുക, പറിച്ചെടുക്കുക, അല്‌പം കീറുക, തുന്നുക, തോണ്ടിയെടുക്കുക, ക്ഷാരം പ്രയോഗിക്കു
ക, അട്ടയിടുക എന്നിവയാകുന്നു.
          ഭവന്തിചാത്ര-
          പ്രാജ്ഞോരോഗേ സമുല്‍പന്നേ ബാഹ്യേനാഭ്യന്തരേണവാ
          കര്‍മ്മണാ ലഭതേ ശര്‍മ്മ ശസ്‌ത്രാപ ക്രമണേന വാ.       66
ബുദ്ധിമാനായവന്‍ രോഗം ഉത്ഭവിക്കുമ്പോള്‍ തന്നെ മേല്‍പറഞ്ഞ പ്രകാരമുള്ള ബാഹ്യക്രിയകൊണ്ടോ
ആഭ്യന്തരക്രിയകൊണ്ടോ ശസ്‌ത്രക്രിയകൊണ്ടോ സുഖം (ആരോഗ്യം) സമ്പാദിക്കണം.
          ബാലസ്‌തുഖലു മോഹാദ്വാപ്രമാദാദ്വാന ബുദ്ധ്യതേ
          ഉല്‍പദ്യമാനം പ്രഥമം രോഗം ശത്രുമിവാബുധഃ     67
ബാലഌം അജ്ഞഌം രോഗം വന്നാലാകട്ടെ അജ്ഞതകൊണ്ടോ അശ്രദ്ധയാലോ ബുദ്ധിഹീന്‌ ശത്രു എന്നപോലെ
രോഗത്തെ ആദ്യം മനസ്സിലാക്കുവാന്‍ കഴിയുന്നതല്ല.
          അണുര്‍ഹി പ്രഥമം ഭൂത്വാ രോനഃ പശ്ചാദ്വി വര്‍ദ്ധതേ
          സസ ജാതമൂലോമുഷ്‌ണാതി ബലമായുശ്ച ദൂര്‍മ്മതേ. 68
രോഗം ആദ്യം ലഘുവായുണ്ടായിട്ട്‌ പിന്നീട്‌ വര്‍ദ്ധിക്കുന്നതാകുന്നു. അങ്ങിനെ വര്‍ദ്ധിച്ചു വേരുറച്ച
തായ രോഗം ഉത്ഭവിക്കുമ്പോള്‍ തന്നെ ചികിത്സിക്കാത്ത മൂഢന്റെ ബലത്തേയും ആയുസ്സിനേയും അപഹരിക്കു
ന്നതാകുന്നു.
          ന മൂഢോലഭാത സംജ്ഞാം താവദ്യാവന്ന പിഡ്യതേ
          പീഡിതസ്‌തു മതിംപശ്ചാല്‍ കുരുതേ വ്യാധിനിഗ്രഹേഃ 69
മൂഢനായവന്‍ രോഗംകൊണ്ട്‌ ഏത്‌വരെ പീഡ അഌഭവിക്കുന്നില്ലയോ അതുവരെ ചികില്‍സിക്കുന്നതില്‍
ശ്രദ്ധിക്കുന്നതല്ല. പീഡിതനായാലാകട്ടെ പിന്നെ രോഗശമനത്തില്‍ ശ്രദ്ധിക്കുന്നതാകുന്നു.
          അഥപുത്രാശ്ച ദാരാംശ്ച ജ്ഞാതീംശ്ചാഹുയഭാഷതേ
          സര്‍വ്വസ്വേനാപി മേകശ്ചില്‍ ഭിഷഗാനീയതാമിതി. 70
രോഗംകൊണ്ട്‌ വലഞ്ഞു കഴിഞ്ഞാല്‍ മക്കളേയും ഭാര്യയേയും ബന്ധുക്കളേയും വിളിച്ചു പറയും. എന്റെ
സര്‍വ്വസ്വവും കൊടുക്കാം. ഏതെങ്കിലും ഒരു വൈദ്യനെ വിളിച്ചുകൊണ്ടുവരണം എന്ന്‌.
          തഥാവിധഞ്ചകഃ ശക്തോദുര്‍ബലാ വ്യാധിപീഡിതം
          കൃശം ക്ഷീണേന്ദ്രിയംദീനം പരിതാതുംഗതായൂഷം. 71
അപ്രകാരം വ്യാധികൊണ്ട്‌ വലഞ്ഞു ദുര്‍ബലനായും കൃശനായും ഇന്ദ്രിയങ്ങളെല്ലാം ക്ഷീണിച്ചും ദീന
നായും ആയുസ്സ്‌ ശമിക്കുവാന്‍ പോകുന്നവനെ രക്ഷിക്കുവാന്‍ ആര്‌ ശക്തനാകും.?
          സത്രാതാരമനാസാദ്യ ബാല സ്‌ത്യജതി ജീവിതം
          ഗോധാലാംഗുലബാദ്ധവാ കൃഷ്യമാണാ ബലീയസാ. 72
ആ അഞ്‌ജന്‍ വൈദ്യന്‍ എത്തുന്നതിഌമുമ്പുതന്നെ മരിക്കും. എപ്രകാരമെന്നാല്‍ ഉടുമ്പിന്റെ
വാലില്‍കെട്ടി ബലവാനായവന്‍ വലിച്ചാലെന്നപോലെ. അതായത്‌ ബലവാനായ രോഗം പ്രാണനെ ബലാല്‍
അപഹരിക്കുമെന്നര്‍ത്ഥം.
          തസ്‌മാല്‍ പ്രാഗേവ രോഗേഭ്യോ രോഗേഷു തരുണേഷു വാ
          ഭേഷജൈഃ പ്രതികുര്‍വ്വീത യ ഇച്ഛേല്‍ സുഖമാത്മനഃ.     73
അതിനാല്‍ തനിക്കാരോഗ്യം വേണമെന്നാഗ്രഹിക്കുന്നവന്‍ രോഗങ്ങളുണ്ടാകുന്നതിന്‌ മുമ്പ്‌ത
ന്നെയോ രോഗങ്ങളുണ്ടായ ഉടനെതന്നെയോ ഔഷധങ്ങളാല്‍ പ്രതികാരം ചെയ്യണം.
          തത്രശ്ലോകൗ-
          ഏഷണാശ്ചാപ്യുപ സ്‌തംഭാബലം കാരണ മാമയഃ
          തിസ്രഷണീയേ മാര്‍ഗ്ഗാശ്ച ഭിഷജോ ഭേഷജാനിച.
          ത്രിത്വേനാഷ്‌ടൌസമുദ്ദിഷ്‌ടാഃ കൃഷ്‌ണാത്രയേണധീമതാ
          ഭാവാഭാവേഷ്വ സക്തേന യേഷുസര്‍വ്വാ പ്രതിഷ്‌ടിതം.         74
ഏഷണങ്ങള്‍, ഉപസ്‌തംഭം, ബലം, രോഗകാരണം, രോഗങ്ങള്‍, രോഗമാര്‍ഗ്ഗങ്ങള്‍, വൈദ്യന്മാര്‍, ഔഷ
ധങ്ങള്‍ എന്നിവ എട്ടും മൂന്ന്‌ വിധത്തില്‍ ഈ തിസ്രഷണീയദ്ധ്യായത്തില്‍ ഭാവാഭാവങ്ങളില്‍ താല്‌പ
ര്യമുള്ള ബുദ്ധിമാനായ കൃഷ്‌ണാത്രയനാല്‍ സമ്പൂര്‍ണ്ണമായി വിവരിക്കപ്പെട്ടിരിക്കുന്നു.
                    ഇഇതത്യ്യഗ്നഗ്നിിവേവശശ കകൃൃതേതതതന്ത്രന്ത ചചരരകകപ്രപതതിി സസംംസസ്‌്‌കകൃൃതേത
                       സസൂൂത്രതസ്ഥസ്ഥാാനേന തതിിസ്രസഷഷണണീീയേയാാ നനാാമെമകകാാ
                                  ദദശേശാാദ്ധദ്ധ്യ്യാായയഃഃ
                ശ്ലേശ്ലാാകകങ്ങങ്ങള്‍ള്‍:: ബ11ബ ബബ ബ11ബ55 ബ11ബ66ബ ബബ ബ33ബ00 ബ33ബ11ബ ബബ ബ44ബ55 ബ44ബ66ബ ബബ ബ66ബ00 ബ66ബ11ബ ബബ ബ77ബ55
