<html xmlns="http://www.w3.org/1999/xhtml" lang="ml">
<head>
	<title>അലന്‍ ട്യൂ­റി­ങ്ങ്</title>
	<link rel="stylesheet" href="style.css"  >
	<link rel="stylesheet" href="//thottingal.in/fonts/Manjari/style.css"  >
	<link rel="icon" href="about:blank">
	<meta http-equiv="Content-Type" content="text/html; charset=UTF-8">
</head>
<body>
<div id="page" lang="ml">
<div class="well"  align="center">
<h1>അലന്‍ ട്യൂ­റി­ങ്ങ്</h1>
<h5>സന്തോ­ഷ് തോ­ട്ടി­ങ്ങല്‍</h5>
<img align=center src="images/can_machines_think.jpeg">
</div>
<p>
ഇരു­പ­താം നൂ­റ്റാ­ണ്ടി­ലെ വി­പ്ല­വ­ക­ര­മായ ഒരു കണ്ടു­പി­ടി­ത്ത­മാ­യി­രു­ന്നു കമ്പ്യൂ­ട്ട­റു­ക­ളെ­ന്ന­തു് തര്‍­ക്ക­മി­ല്ലാ­ത്ത വസ്തു­ത­യാ­ണു്. ജീ­വി­ത­ത്തി­ന്റെ സമ­സ്ത­മേ­ഖ­ല­ക­ളി­ലെ­യും സ്പര്‍­ശി­ച്ചു കൊ­ണ്ടു് അതി­വേ­ഗ­ത്തി­ലു­ള്ള നവീ­ക­ര­ണ­ത്തി­ന്റെ പാ­ത­യി­ലാ­ണു് കമ്പ്യൂ­ട്ടര്‍ സയന്‍­സ്. മനു­ഷ്യ­മ­ന­സ്സി­നെ ഒരു യന്ത്ര­ത്തി­ലേ­യ്ക്ക് പകര്‍­ത്താ­മോ, അതിനെ മനു­ഷ്യ­ബു­ദ്ധി­ക്കു സമാ­ന­മായ കഴി­വു­ള്ള­താ­ക്കി­മാ­റ്റാ­മോ എന്ന അന്വേ­ഷ­ണ­ത്തി­ന്റെ ആദ്യ­ത്തെ വി­ജ­യ­ക­ര­മായ ഉത്ത­ര­ങ്ങ­ളാ­ണു് കമ്പ്യൂ­ട്ട­റു­ക­ളാ­യി നമ്മു­ടെ ജീ­വി­ത­ത്തില്‍ ഇടം പി­ടി­ച്ചി­രി­ക്കു­ന്ന­തു്. ഈ അന്വേ­ഷ­ണ­ത്തി­ന്റെ ചരി­ത്രം അന്വേ­ഷി­ക്കു­ന്ന ആര്‍­ക്കും അലന്‍ ട്യൂ­റി­ങ്ങ് അസാ­മാ­ന്യ ശാ­സ്ത്ര­പ്ര­തി­ഭ­യെ മറ­ക്കാ­നാ­വി­ല്ല. പ്ര­സി­ദ്ധ ഗണി­ത­ശാ­സ്ത്ര­ജ്ഞന്‍, കമ്പ്യൂ­ട്ടര്‍­സ­യന്‍­സ്, ആര്‍­ട്ടി­ഫി­ഷ്യല്‍ ഇന്റ­ലി­ജന്‍­സ് എന്നി­വ­യു­ടെ പി­താ­വു്, രണ്ടാം­ലോക മഹാ­യു­ദ്ധ­കാ­ല­ത്തെ രഹ­സ്യ­സ­ന്ദേ­ശ­ങ്ങ­ളെ മന­സ്സി­ലാ­ക്കി­യെ­ടു­ത്തു് ചരി­ത്ര­ത്തെ സ്വാ­ധീ­നി­ച്ച വ്യക്തി എന്നി­ങ്ങ­നെ പല മേ­ഖ­ല­ക­ളില്‍ ഒരേ­സ­മ­യം കഴി­വു് തെ­ളി­യി­ക്കു­ക­യും അതേ സമയം വി­ധി­യു­ടെ ക്രൂ­ര­ത­യില്‍ നാല്‍­പ­ത്തൊ­ന്നാം വയ­സ്സില്‍ ജീ­വ­നൊ­ടു­ക്കേ­ണ്ടി­യും വന്ന പ്ര­തിഭ. അദ്ദേഹത്തിന്റെ ജന്മശതാബ്ദിയായ 2012 ട്യൂറിങ്ങ് വര്‍ഷം എന്ന പേരില്‍ ആചരിയ്ക്കുന്നു.
</p>
<div class="image" align="center">
	<img src="images/Alan_Turing_photo.jpg">
	<p>ചിത്രം 1: അലന്‍ ട്യൂറിങ്ങ്</p>
</div>
<p>
</p><p>
1912 ജൂണ്‍ 23 നാണു്  അലന്‍ ട്യൂ­റി­ങ്ങ് ജനി­ക്കു­ന്ന­തു്. ബ്രി­ട്ടീ­ഷ് ഇന്ത്യ­യില്‍ മദ്രാ­സ് റെ­യില്‍­വെ­യില്‍ ചീഫ് എന്‍­ജി­നി­യ­റാ­യി­രു­ന്ന ജൂ­ലി­യ­സ് മാ­ത്തി­സ­ന്റെ­യും ഈതല്‍ സാറാ ട്യൂ­റി­ങ്ങി­ന്റെ­യും രണ്ടാ­മ­ത്തെ­യും അവ­സാ­ന­ത്തെ­യും പു­ത്ര­നാ­യി­രു­ന്നു ട്യൂ­റി­ങ്ങ്. രക്ഷി­താ­ക്ക­ളു­ടെ ജോലി ഒറീ­സ­യി­ലെ ചി­ത്രാ­പു­റി­ലാ­യി­രു­ന്നെ­ങ്കി­ലും ട്യൂ­റി­ങ്ങ് ജനി­ച്ച­തു് ലണ്ട­ണില്‍ വെ­ച്ചാ­ണ്. ചെ­റു­പ്പ­ത്തി­ലെ ശാ­സ്ത്ര­ത്തോ­ടു് ആഭി­മു­ഖ്യം പു­ലര്‍­ത്തി­യി­രു­ന്നെ­ങ്കി­ലും പഠി­ച്ചി­രി­ന്ന ഇം­ഗ്ലീ­ഷ് പബ്ലി­ക് സ്കൂള്‍ അങ്ങ­നെ­യു­ള്ള­വര്‍­ക്കു് പറ്റി­യ­താ­യി­രു­ന്നി­ല്ല. സയന്‍­സി­ലാ­ണു് താ­ത്പ­ര്യ­മെ­ങ്കില്‍ വേറെ സ്കൂള്‍ നോ­ക്കാന്‍ ട്യൂ­റി­ങ്ങി­ന്റെ അമ്മ­യോ­ടു് ഹെഡ് മാ­സ്റ്റര്‍ ഉപ­ദേ­ശി­ക്കു­ക­കൂ­ടി ഉണ്ടാ­യി. ഗണി­ത­ശാ­സ്ത്ര­ത്തി­ലാ­യി­രു­ന്നു ട്യൂ­റി­ങ്ങി­നു താ­ത്പ­ര്യം. ഇരു­പ­ത്തി­ര­ണ്ടാം വയ­സ്സില്‍ കി­ങ്ങ്സ് കോ­ളേ­ജില്‍ നി­ന്ന് സാ­ദ്ധ്യ­താ സി­ദ്ധാ­ന്ത­ത്തി­നോ­ടു് ബന്ധ­പ്പെ­ട്ടു് ട്യൂ­റി­ങ്ങി­നു് ഫെ­ല്ലോ­ഷി­പ്പ് കി­ട്ടി­യി­രു­ന്നെ­ങ്കി­ലും അദ്ദേ­ഹ­ത്തി­ന്റെ താ­ത്പ­ര്യം അവിടെ നി­ന്നി­ല്ല.
</p>
<h2>ട്യൂ­റി­ങ്ങ് മെ­ഷീന്‍</h2>
<p>
കമ്പ്യൂ­ട്ട­റി­ന്റെ മു­ന്നില്‍ നി­ങ്ങ­ളി­രി­ക്കു­മ്പോള്‍ മി­ക്ക­വാ­റും നി­ങ്ങ­ള­റി­ഞ്ഞി­ട്ടു­ണ്ടാ­വി­ല്ല അതൊരു ട്യൂ­റി­ങ്ങ് മെ­ഷീ­നാ­ണെ­ന്നു്!.എന്താ­ണു് ട്യൂ­റി­ങ്ങ് മെ­ഷീന്‍ എന്ന­റി­യ­ണ­മെ­ങ്കില്‍ നമു­ക്കു് കു­റ­ച്ചു് ചരി­ത്രം അറി­യേ­ണ്ടി­യി­രി­ക്കു­ന്നു. ഗണി­ത­ശാ­സ്ത്ര പ്ര­ശ്ന­ങ്ങ­ളി­ലൂ­ടെ മനു­ഷ്യന്‍ യാ­ന്ത്രിക കണ­ക്കു­കൂ­ട്ട­ലു­കള്‍ നട­ത്താ­നു­ള്ള വഴി കണ്ടു­പി­ടി­ച്ച ചരി­ത്രം.
</p>

<div class="sidebox">
<h2>റസ്സല്‍ വി­രോ­ധാ­ഭാ­സം (Russel's Paradox)</h2>
<p>
സ്വയം അം­ഗ­മ­ല്ലാ­ത്ത എല്ലാ ഗണ­ങ്ങ­ളു­ടെ­യും ഒരു ഗണ­മാ­ണു് R എന്നി­രി­ക്ക­ട്ടെ. R എന്ന ഈ ഗണ­ത്തില്‍ R ഒരം­ഗ­മാ­വു­മോ? പറ്റി­ല്ല - കാരണം R ല്‍ R സ്വയം അം­ഗ­മാ­ണെ­ങ്കില്‍ അതു് R ന്റെ നിര്‍­വ­ച­ന­ത്തി­നെ­തി­രാ­ണു്. അപ്പോള്‍ R ല്‍  R ഇല്ല. പക്ഷേ അതെ­ങ്ങ­നെ ശരി­യാ­വും. സ്വയം അം­ഗ­മി­ല്ലാ­ത്ത എല്ലാ ഗണ­ങ്ങ­ളും R ല്‍ ഉണ്ടെ­ങ്കില്‍ , R തീര്‍­ച്ച­യാ­യും R ല്‍ വേ­ണ്ടേ? ഈ വി­രോ­ധാ­ഭാ­സ­മാ­ണു് റസ്സല്‍ വി­രോ­ധാ­ഭാ­സം. അടി­സ്ഥാ­ന­സി­ദ്ധാ­ന്ത­ങ്ങള്‍ പലതും ഗണ­സി­ദ്ധാ­ന്ത­മു­പ­യോ­ഗി­ച്ചു് തെ­ളി­യി­ച്ചി­രു­ന്ന കാ­ല­ത്തു് ഗണ­സി­ദ്ധാ­ന്ത­ത്തി­ലെ ഈ വി­രോ­ധാ­ഭാ­സം ഗണി­ത­ശാ­സ്ത്ര­ത്തി­ന്റെ തല­വേ­ദ­ന­യാ­യി­രു­ന്നു. ഇങ്ങ­നെ ഒരു പ്ര­ശ്നം ഉണ്ടാ­യ­തു് അടി­ത്ത­റ­യില്‍ എവി­ടെ­യോ പി­ഴ­ച്ച­തു­കൊ­ണ്ട­ല്ലേ എന്ന ചോ­ദ്യം ഉയര്‍­ന്നി­രു­ന്നു.
</p><p>സമാ­ന­വും രസ­ക­ര­വു­മായ വേ­റൊ­ന്നു്: ഗ്രാ­മ­ത്തി­ലെ സ്വയം താ­ടി­വ­ടി­ക്കാ­ത്ത ആണു­ങ്ങ­ളു­ടെ­യെ­ല്ലാം താ­ടി­വ­ടി­ക്കു­ന്ന­തു് ക്ഷു­ര­ക­നാ­ണു്. അപ്പോള്‍ ക്ഷു­ര­ക­ന്റെ താടി ആരു വടി­ക്കും? ക്ഷു­ര­കന്‍ തന്നെ­യാ­ണെ­ങ്കില്‍ ആദ്യം പറ­ഞ്ഞ­തു് തെ­റ്റി- സ്വയം താ­ടി­വ­ടി­ക്കാ­ത്ത­വ­രെ മാ­ത്ര­മേ ക്ഷു­ര­കന്‍ വടി­ക്കു­ന്നു­ള്ളൂ. വേ­റൊ­രാ­ളാ­ണെ­ങ്കി­ലോ? ആ ഗ്രാ­മ­ത്തെ സം­ബ­ന്ധി­ച്ചി­ട­ത്തോ­ളം അതു് ക്ഷു­ര­കന്‍ തന്നെ­യാ­ണു്. ഇതു് ക്ഷു­രക വി­രോ­ധാ­ഭാ­സം (Barber Paradox) എന്ന­റി­യ­പ്പെ­ടു­ന്നു.
</p>
<p>
</p></div>
<p>
പത്തൊ­മ്പ­താം നൂ­റ്റാ­ണ്ടി­ന്റെ അവ­സാ­ന­ത്തി­ലും ഇരു­പ­താം നൂ­റ്റാ­ണ്ടി­ന്റെ ആദ്യ ദശ­ക­ങ്ങ­ളി­ലും ഗണിത ശാ­സ്ത്ര­ത്തി­ന്റെ കെ­ട്ടു­റ­പ്പി­നെ­പ്പ­റ്റി­യു­ള്ള നി­ര­വ­ധി ചര്‍­ച്ച­കള്‍ നട­ക്കു­ക­യു­ണ്ടാ­യി. കണ­ക്കി­ലെ സി­ദ്ധാ­ന്ത­ങ്ങള്‍ തെ­ളി­യി­ക്കാന്‍ പല ആക്സി­യ­ങ്ങള്‍ (Axiom) അഥവാ മൗലികതത്വ­ങ്ങള്‍ ഉപ­യോ­ഗി­ക്കു­ന്ന­തു് എല്ലാ­വര്‍­ക്കും അറി­യു­ന്ന­താ­ണ­ല്ലോ. ഇല്ലെങ്കില്‍ ലളി­ത­മാ­യി പറയാം. ഒരു സി­ദ്ധാ­ന്തം തെ­ളി­യി­ക്കാന്‍ അതിനു മു­ന്നേ തെ­ളി­യി­ച്ച പല സി­ദ്ധാ­ന്ത­ങ്ങ­ളെ­യും നമ്മള്‍ കൂ­ട്ടു­പി­ടി­ക്കും. പക്ഷേ ആ കൂ­ട്ടു­പി­ടി­ച്ച സി­ദ്ധാ­ന്ത­ങ്ങ­ളും തെ­ളി­യി­ക്ക­പ്പെ­ട്ടി­ട്ടു­ള്ള­തു് വേറെ പല­തി­ന്റെ­യും അടി­സ്ഥാ­ന­ത്തി­ലാ­വും. ഇങ്ങ­നെ നമ്മള്‍ പു­റ­കോ­ട്ടു് പോ­യാല്‍ ഒരു കൂ­ട്ടം അടി­സ്ഥാ­ന­പ്ര­മാ­ണ­ങ്ങള്‍ തെ­ളി­വു­ക­ളൊ­ന്നു­മി­ല്ലാ­തെ, സാ­മാ­ന്യ­ബു­ദ്ധി­യു­ടെ അടി­സ്ഥാ­ന­ത്തില്‍ ഗണിത ശാ­സ്ത്ര­ത്തി­ലു­ള്ള­താ­യി­ക്കാ­ണാം. ഉദാ­ഹ­ര­ണ­ത്തി­നു് "ഒരു വസ്തു­വി­നു് തു­ല്യ­മായ വസ്തു­ക്ക­ളെ­ല്ലാം പര­സ്പ­രം തു­ല്യ­ങ്ങ­ളാ­യി­രി­ക്കും", “മു­ഴു­വ­നെ­ക്കാള്‍ ചെ­റു­താ­ണു് ഭാ­ഗി­കം" തു­ട­ങ്ങി­യവ. ഈ അടി­സ്ഥാന പ്ര­മാ­ണ­ങ്ങ­ളു­ടെ ഉറ­പ്പി­ലാ­ണു് ഗണി­ത­ത്തില്‍ സങ്കീര്‍­ണ്ണ­മായ സി­ദ്ധാ­ന്ത­ങ്ങള്‍ പടു­ത്തു­യര്‍­ത്തു­ന്ന­തു്. ഇവ­യി­ലൊ­ന്നു തെ­റ്റാ­ണെ­ങ്കി­ലോ?* ഗണിത ശാ­സ്ത്ര­ത്തി­നു വരു­ന്ന വലിയ വി­പ­ത്താ­വി­ല്ലേ അതു്? സത്യ­ത്തില്‍ അത്ത­രം ചില പ്ര­ശ്ന­ങ്ങള്‍ കണ­ക്കില്‍ ഉണ്ടാ­യി­രു­ന്നു. ഉദാ­ഹ­ര­ണ­ത്തി­നു് റസ്സല്‍ വി­രോ­ധാ­ഭാ­സം(Russel's Praradox)#. അതു­കൊ­ണ്ടു് തെ­റ്റി­ല്ലാ­ത്ത­തെ­ന്നു് നൂ­റു­ശ­ത­മാ­ന­വും ഉറ­പ്പി­ച്ചു­പ­റ­യാ­വു­ന്ന ഒരു കൂ­ട്ടം സി­ദ്ധാ­ന്ത­ങ്ങള്‍ ഉണ്ടാ­ക്കാന്‍ ഡേ­വി­ഡ് ഹില്‍­ബര്‍­ട്ട് എന്ന പ്ര­ശ­സ്ത ജര്‍­മന്‍ ഗണിത ശാ­സ്ത്ര­ജ്ഞന്‍ ശ്രമം തു­ട­ങ്ങി­യി­രു­ന്നു.</p>
<div class="image" align="center">
<img src="images/Hilbert.jpg"> 
<p>ചി­ത്രം 2: ഡെ­വി­ഡ് ഹില്‍­ബര്‍­ട്ട്.</p>
</div>

<p>
പ്ര­ശ്ന­നിര്‍­ദ്ധാ­ര­ണ­ത്തി­നും സി­ദ്ധാ­ന്ത­ങ്ങള്‍ തെ­ളി­യി­ക്കു­ന്ന­തി­നും കൃ­ത്യ­മായ ഒരു മാര്‍­ഗ്ഗ­രേ­ഖ­യു­ണ്ടാ­ക്ക­ളും ഹില്‍­ബര്‍­ട്ടി­ന്റെ ലക്ഷ്യ­മാ­യി­രു­ന്നു. സി­ദ്ധാന്ത­ങ്ങ­ളെ­ക്കു­റി­ച്ചു് വി­ശ­ക­ല­നം നട­ത്തു­മ്പോ­ളും തെ­ളി­യി­ക്കു­മ്പോ­ഴും ഉണ്ടാ­വു­ന്ന മനു­ഷ്യ­സ­ഹ­ജ­മായ തെ­റ്റു­കള്‍ ഒഴി­വാ­ക്കാന്‍ തക്ക­വ­ണ്ണം എങ്ങ­നെ ഒരു ഗണി­ത­ക്രി­യ­യെ ലളി­ത­വും കൃ­ത്യ­വു­മാ­ക്കാം എന്നാ­യി­രു­ന്നു അദ്ദേ­ഹ­ത്തി­ന്റെ ചിന്ത. ഇതി­നാ­യി ഹില്‍­ബര്‍­ട്ട് 23 ചോ­ദ്യ­ങ്ങള്‍ ആവി­ഷ്ക­രി­ച്ചു. കെ­ട്ടു­റ­പ്പു­ള്ള ആക്സി­യ­ങ്ങ­ളെ ലക്ഷ്യ­മി­ട്ട ഹില്‍­ബര്‍­ട്ടി­ന്റെ പദ്ധ­തി­യ്ക്കു് വന്‍ ആഘാ­ത­മാ­യി 1931 ല്‍ കുര്‍­ട് ഗൊദല്‍(Kurt Friedrich Gödel) എന്ന 25 വയ­സ്സു­ണ്ടാ­യി­രു­ന്ന ആസ്ത്രേ­ലി­യന്‍ ഗണി­ത­ശാ­സ്ത്ര­ജ്ഞന്‍ ഗൊദല്‍ അപൂര്‍­ണ്ണ­താ സി­ദ്ധാ­ന്തം (Incompleteness theorem) അവ­ത­രി­പ്പി­ച്ചു. ഇത­നു­സ­രി­ച്ചു് ആക്സി­യ­ങ്ങ­ളെ അടി­സ്ഥാ­ന­മാ­ക്കി­യു­ള്ള ഒരു ഗണിത ശാ­സ്ത്ര സം­വി­ധാ­നം(axiomatic system) ഒരി­ക്ക­ലും നി­ല­നില്‍­ക്കു­ന്ന­ത­ല്ല. അതിലെ ഒരു ആക്സി­യ­മെ­ങ്കി­ലും ആ സം­വി­ധാ­ന­ത്തി­നു പു­റ­ത്തു് തെ­ളി­യി­ക്കേ­ണ്ടി­വ­രും. അതാ­യ­തു് സം­വി­ധാ­ന­ത്തി­ന­ക­ത്തെ ആക്സി­യ­ങ്ങ­ളെ­ല്ലാം ശരി­യെ­ന്നി­രി­ക്കി­ലും അല്ലെ­ങ്കില്‍ ശരി­യെ­ന്നു തെ­ളി­യി­ക്കാ­മെ­ങ്കി­ലും(Consistant system) അങ്ങ­നെ തെ­ളി­യി­ക്ക­ണ­മെ­ങ്കില്‍ ബാ­ഹ്യ­മായ ഒരു  ആക്സി­യം അതി­നാ­വ­ശ്യ­മാ­വും. ഹില്‍­ബര്‍­ട്ടി­ന്റെ ചോ­ദ്യാ­വ­ലി­യി­ലെ രണ്ടാ­മ­ത്തെ ചോ­ദ്യം ഇതാ­യി­രു­ന്നു: “അങ്ക­ഗ­ണി­ത­ത്തി­ലെ (Arithmetics) ആക്സി­യ­ങ്ങ­ളെ­ല്ലാം കെ­ട്ടു­റ­പ്പു­ള്ള­താ­ണെ­ന്നു തെ­ളി­യി­ക്കാ­മോ?” (Prove that the axioms of arithmetic are consistent.). അതു­പ­റ്റി­ല്ലെ­ന്നു തെ­ളി­യി­ക്ക­പ്പെ­ട്ടു!. ആധു­നിക ഗണി­ത­ത്തി­ലെ നി­ല­പാ­ട് ആക്സി­യ­ങ്ങൾ പരിപൂർണ്ണ­മാ­യും സത്യ­മാ­ണെ­ന്ന­ല്ല, മറി­ച്ച് അവ സത്യ­മെ­ന്നു സ്വീ­ക­രി­ക്ക­പ്പെ­ട്ട­വ­യാ­ണെ­ന്നും അവ സത്യ­മാ­കു­ന്നി­ട­ത്തെ­ല്ലാം അവയിൽ നി­ന്നു സി­ദ്ധി­ച്ച പ്ര­മേ­യ­ങ്ങ­ളും സത്യ­മാ­യി­രി­ക്കും എന്നും മാ­ത്ര­മാ­ണ്.
</p>
<p>
ഹില്‍­ബര്‍­ട്ടി­ന്റെ പദ്ധ­തി­യെ­പ്പ­റ്റി­യും ഗൊദ­ലി­ന്റെ സി­ദ്ധാ­ന്ത­ങ്ങ­ളെ­പ്പ­റ്റി­യും ട്യൂ­റി­ങ്ങി­ന­റി­യാ­മാ­യി­രു­ന്നു. 1935 ല്‍ ഹില്‍­ബര്‍­ട്ടി­ന്റെ നിര്‍­ണ്ണ­യ­താ ചോ­ദ്യ­ത്തി­നു്(Decidability) ആരും ഉത്ത­രം കണ്ടെ­ത്തി­യി­ട്ടി­ല്ല എന്നു ട്യൂ­റി­ങ്ങ് മന­സ്സി­ലാ­ക്കി. ഒരു ഗണി­ത­ശാ­സ്ത്ര നി­ഗ­മ­നം ശരി­യെ­ന്നു തെ­ളി­യി­ക്കാന്‍ കൃ­ത്യ­മായ ഒരു രീ­തി­യോ പ്ര­ക്രി­യ­യോ തത്വ­ത്തി­ലെ­ങ്കി­ലും നി­ല­നില്‍­ക്കു­ന്നു­ണ്ടോ എന്ന­താ­യി­രു­ന്നു ആ ചോ­ദ്യം. ഇതു­കൊ­ണ്ടു് ഹില്‍­ബര്‍­ട്ട് ഉദ്ദേ­ശി­ച്ച­തു് ഒരു ഗണി­ത­ശാ­സ്ത്ര പ്ര­ക്രി­യ­യെ ഒരു യാ­ന്ത്രിക പ്ര­ക്രി­യ­യാ­ക്കി മാ­റ്റാന്‍ മാര്‍­ഗ്ഗ­ങ്ങ­ളെ­ന്തെ­ങ്കി­ലു­മു­ണ്ടോ എന്നാ­ണെ­ന്നു മന­സ്സി­ലാ­ക്കാം. യാ­ന്ത്രിക പ്ര­ക്രിയ എന്നാല്‍ മനു­ഷ്യ­ന്റെ ബു­ദ്ധി­യു­ടെ ഇട­പെ­ട­ലി­ല്ലാ­തെ കൃ­ത്യ­മാ­യി നിര്‍­വ­ചി­ച്ചി­രി­ക്കു­ന്ന പടി­പ­ടി­യായ പ്ര­ക്രി­യ­ക­ളി­ലൂ­ടെ ഗണി­ത­ക്രി­യ­ക­ളോ നി­ഗ­മ­ന­ങ്ങ­ളോ സാ­ദ്ധ്യ­മാ­വു­മോ എന്നാ­ണു്.
</p>
<p>
അങ്ങ­നെ­യു­ള്ള ഒരു യാ­ന്ത്രിക പ്ര­ക്രി­യ­യെ എങ്ങ­നെ നിര്‍­വ­ചി­ക്കും? ഇതാ­ണു് ആ നിര്‍­വ­ച­നം:
</p>
<ol>
	<li>നിര്‍­വ­ചി­യ്ക്കാ­വു­ന്ന എണ്ണം ചി­ഹ്ന­ങ്ങള്‍ അട­ങ്ങിയ നിര്‍­വ­ചി­യ്ക്കാ­വു­ന്ന എണ്ണം നിര്‍­ദ്ദേ­ശ­ങ്ങ­ളു­ടെ കൂ­ട്ട­മാ­ണു് ആ പ്ര­ക്രിയ.</li>
	<li>ഈ  നിര്‍­ദ്ദേ­ശ­ങ്ങള്‍ തെ­റ്റു­കൂ­ടാ­തെ ഒരു നി­ശ്ചിത എണ്ണം പടി­പ­ടി­യാ­യി നട­പ്പി­ലാ­ക്കി­യാല്‍ ഉദ്ദേ­ശി­ച്ച ഫല­ത്തില്‍ നാം എത്തി­ച്ചേ­രും</li>
	<li>ഈ നിര്‍­ദ്ദേ­ശ­ങ്ങള്‍ ഒരു മനു­ഷ്യ­നു് ഒരു യന്ത്ര­ത്തി­ന്റെ­യും സഹാ­യ­മി­ല്ലാ­തെ പേ­പ്പ­റും പെന്‍­സി­ലു­മു­പ­യോ­ഗി­ച്ചു് ചെ­യ്യാന്‍ കഴി­യും.തത്വ­ത്തില്‍ മാ­ത്ര­മ­ല്ല, പ്രാ­യോ­ഗി­ക­മാ­യും ചെ­യ്യാന്‍ കഴി­യ­ണം.</li>
	<li>ഈ നിര്‍­ദ്ദേ­ശ­ങ്ങ­ളു­ടെ നട­ത്തി­പ്പി­നു് നട­പ്പി­ലാ­ക്കു­ന്ന ആളുടെ ബു­ദ്ധി­യോ­ടോ കഴി­വി­നോ­ടോ അനു­ഭ­വ­പ­രി­ച­യ­മാ­യോ ഒരു ബന്ധ­വു­മി­ല്ല.</li>
</ol>
<p>
</p><p>
1920 നോടകം തന്നെ ഈ നിര്‍­വ­ച­നം(Effective Methods) ഗണി­ത­ലോ­ക­ത്തി­നു് പരി­ചി­ത­മാ­യി­രു­ന്നു. കമ്പ്യൂ­ട്ട­റു­കള്‍ പ്ര­യോ­ഗ­ത്തില്‍ വരു­ന്ന­തി­നു ഏറെ മു­മ്പ്!. ഇന്നു് അല്‍­ഗോ­രി­തം എന്ന­റി­യ­പ്പ­ടു­ന്ന കമ്പ്യൂ­ട്ടര്‍ പ്രോ­ഗ്രാ­മി­ന്റെ നട­പ­ടി­ക്ര­മം തന്നെ­യ­ല്ലേ ഇതു്? ഈ പ്ര­ക്രിയ നമു­ക്ക് അത്ര അപ­രി­ചി­ത­മൊ­ന്നു­മ­ല്ല. വലിയ സം­ഖ്യ­ക­ളെ ഗു­ണി­യ്ക്കാ­നും ഹരി­ക്കാ­നും, ഉസാഘ, ലസാഗു എന്നിവ കാ­ണാ­നും ഒക്കെ ചെറിയ ക്ലാ­സു­ക­ളില്‍ നാം ശീ­ലി­ച്ച "വഴി­കള്‍" ആണി­തു്. വഴി­യെ­ഴു­തി ക്രിയ ചെ­യ്യുക എന്ന കണ­ക്കു­ചോ­ദ്യ­ങ്ങള്‍ ഓര്‍­മ്മ­യി­ല്ലേ?. ഈ നിര്‍­വ­ച­ന­ത്തി­ലെ മൂ­ന്നാം ഭാഗം നോ­ക്കുക. അത­നു­സ­രി­ച്ചു് ഈ പ്ര­ക്രിയ ഒരു മനു­ഷ്യ­നു് ചെ­യ്യാ­നു­ള്ള­താ­ണു്. തെ­റ്റു­ക­ളും അബ­ദ്ധ­ങ്ങ­ളു­മി­ല്ലാ­തെ ആര്‍­ക്കും കൃ­ത്യ­മാ­യി ഉത്ത­ര­ത്തി­ലെ­ത്തി­ച്ചേ­രാ­നു­ള്ള പ്ര­ക്രിയ- നാലാം ഭാ­ഗ­മ­നു­സ­രി­ച്ചു് ബു­ദ്ധി­യു­ടെ­യും പരി­ച­യ­ത്തി­നെ­യും ഒന്നും ആശ്ര­യി­ക്കാ­തെ. എന്നു­വെ­ച്ചാല്‍ അവ­നൊ­രു വെറും ജൈവ യന്ത്ര­മ­ല്ലേ? ആ മനു­ഷ്യന്‍ ചെ­യ്യു­ന്ന­തു് ഒരു യന്ത്ര­ത്തി­നെ കൊ­ണ്ടു് ചെ­യ്യി­ക്കാ­നാ­വു­മോ? ട്യൂ­റി­ങ്ങ് ഈ പ്ര­ശ്ന­ത്തി­നു­ത്ത­രം കണ്ടെ­ത്താന്‍ ശ്ര­മി­ച്ചു.
</p>
<p>
അതി­നാ­യി ട്യൂ­റി­ങ്ങ് ആദ്യം ചി­ന്തി­ച്ച­തു് മനു­ഷ്യന്‍ എങ്ങ­നെ ഒരു ഗണി­ത­ക്രിയ ചെ­യ്യു­ന്നു എന്നാ­ണു്. പേ­പ്പ­റും പെന്‍­സി­ലും വേ­ണ­മെ­ന്നു പറ­ഞ്ഞ­ല്ലോ, ഈ പേ­പ്പര്‍ പു­സ്ത­ക­ത്തി­ന്റെ പേജ് പോ­ലി­രി­ക്ക­ണോ, അതോ ഒരു നാ­ട­പോ­ലെ ഇരു­ന്നാല്‍ മതിയോ? ട്യൂ­റി­ങ് ആദ്യം അതിനെ ഒരു നാ­ട­യാ­യി സങ്കല്‍­പി­ച്ചു. ഇട­ത്തോ­ട്ടും വല­ത്തോ­ടും എഴു­താ­വു­ന്ന നാട. ഇതി­നെ­ത്ര നീളം വേ­ണ്ടി­വ­രും? നിര്‍­ദ്ദേ­ശ­ങ്ങ­ളെ­ല്ലാം ചെ­യ്തു തീരും വരെ പേ­പ്പര്‍ തീ­രാന്‍ പാ­ടി­ല്ല. സൌ­ക­ര്യ­ത്തി­നാ­യി ഈ നാ­ട­യ്ക്ക് അന­ന്ത­മായ നീ­ള­മു­ണ്ടെ­ന്നു കരു­താം- ഇട­ത്തോ­ട്ടും വല­ത്തോ­ട്ടും. പെന്‍­സില്‍ ഒരി­ക്ക­ലും തേ­ഞ്ഞു തീ­രാ­ത്ത­തും!. ആവ­ശ്യാ­നു­സ­ര­ണം പേ­പ്പ­റി­ലെ­ഴു­തി­യ­തു് മാ­യ്ക്കു­ക­യും ചെ­യ്യാം. വേ­ണ്ടാ­ത്ത സങ്കീര്‍­ണ്ണ­ത­കള്‍ ഒഴി­വാ­ക്കാന്‍ ഈ മനു­ഷ്യ­നു് വി­ശ­പ്പും ദാ­ഹ­വു­മി­ല്ല, ആരും ശല്യ­പ്പെ­ടു­ത്തു­ന്നു­മി­ല്ല. മടി­യെ­ന്തെ­ന്നു് ഇവ­ന­റി­യി­ല്ല.

<table class="table table-condensed table-bordered">
<tbody><tr>
	<th>സംഖ്യ	</th><th colspan="3">ബൈ­ന­റി­യില്‍</th>
</tr>
<tr>
	<td>0</td>	<td>&nbsp;</td><td>&nbsp;</td><td>0</td>
</tr>
<tr>
	<td>1</td>	<td>&nbsp; </td><td>&nbsp;</td><td>1</td>
</tr>
<tr>
	<td>2</td>	<td>&nbsp;</td><td>1</td><td>0</td>
</tr>
<tr>
	<td>3</td>	<td>&nbsp;</td><td>1</td><td>1</td>
</tr>
<tr>
	<td>4</td>	<td>1</td><td>0</td><td>0</td>
</tr>
<tr>
	<td>5</td>	<td>1</td><td>0</td><td>1</td>
</tr>
<tr>
	<td>6</td>	<td>1</td><td>1</td><td>0</td>
</tr>
<tr>
	<td>7</td>	<td>1</td><td>1</td><td>1</td>
</tr>
</tbody></table>
വളരെ ലളി­ത­മാ­യി ഒന്ന്, രണ്ട്, മൂ­ന്ന് എന്നി­ങ്ങ­നെ സം­ഖ്യ­കള്‍ തു­ടര്‍­ച്ച­യാ­യി എഴു­തു­ന്ന­താ­ണു നമ്മു­ടെ പ്ര­ക്രിയ എന്നി­രി­ക്ക­ട്ടെ. അതെ­ങ്ങ­നെ­യി­രി­ക്കും?  നമു­ക്കു നോ­ക്കാം. സൌ­ക­ര്യാര്‍­ത്ഥം ബൈ­ന­റി­യി­ലാ­ണു് - ഒന്നും പൂ­ജ്യ­വും ഉപ­യോ­ഗി­ച്ചു­ള്ള സം­ഖ്യാ­സ­മ്പ്ര­ദാ­യ­ത്തി­ലാ­ണു് നമ്മള്‍ എഴു­തു­ന്ന­തു്. ടേ­ബിള്‍ നോ­ക്കുക. പേ­പ്പ­റി­ലൊ­ന്നു­മി­ല്ലെ­ങ്കില്‍ നമു­ക്ക­തി­നെ 000 എന്നു­പ­റ­യാം. ഇതു പൂ­ജ്യ­മാ­ണ്. ഇതി­ന്റെ കൂടെ 1 കൂ­ട്ട­ണം. ബൈനറി അക്ക­ങ്ങള്‍ നോ­ക്കി­യാല്‍ മന­സ്സി­ലാ­വും 000 എന്ന­തി­ലെ അവ­സാ­ന­ത്തെ 0 മാ­യി­ച്ചു­ക­ള­ഞ്ഞ് 1 എന്നെ­ഴു­തി­യാല്‍ മതി. 2, അതാ­യ­തു് 10, അവ­സാ­ന­ത്തെ 1 മാ­യി­ച്ചു­ക­ള­ഞ്ഞ് 0 എഴു­തു­ക­യും നാട വല­ത്തോ­ട്ട് നീ­ക്കി 1 എന്നെ­ഴു­തു­ക­യും വേണം. ഈ പ്ര­ക്രി­യ­യെ സ്വാ­ധീ­നി­ക്കു­ന്ന ഘട­ക­ങ്ങള്‍ എന്തൊ­ക്കെ­യാ­ണു്?
</p>
<ol>
	<li> അവ­സ്ഥ­കള്‍- ഒരു തു­ട­ക്കം, ഒരു അവ­സാ­നം, അതി­നി­ട­യ്ക്കു­ള്ള അവ­സ്ഥ­കള്‍. എവിടെ എത്തി എന്ന­തു­ത­ന്നെ.</li>
	<li> നാ­ട­യില്‍ എന്തെ­ങ്കി­ലും എഴു­യി­ട്ടു­ണ്ടോ?.എന്താ­ണ­തു്</li>
	<li> നാ­ട­യില്‍ എന്തെ­ങ്കി­ലും എഴു­താ­നു­ണ്ടോ? ഉണ്ടെ­ങ്കി­ല­തു്.അതു് നാ­ട­യില്‍ ഇപ്പോള്‍ ഉള്ള­തു തന്നെ­യാ­ണെ­ങ്കില്‍ ഒന്നും ചെ­യ്യേ­ണ്ട.</li>
	<li> അടു­ത്ത ക്രി­യ­ക്കു മു­മ്പ് നാട ഇട­ത്തോ­ട്ടോ വല­ത്തോ­ട്ടോ നീ­ക്ക­ണോ? അതോ നി­ന്നി­ട­ത്തു തന്നെ നില്‍­ക്ക­ണോ?</li>
	<li> ക്രിയ ചെ­യ്ത­ശേ­ഷം(എന്നു­വെ­ച്ചാല്‍  നാ­ട­യില്‍ എഴു­താ­നു­ണ്ടെ­ങ്കില്‍ എഴു­തി­യ­ശേ­ഷം) ഏത­വ­സ്ഥ­യി­ലേ­ക്ക് പോകണം.</li>
</ol>
<p>
</p><p>
പേ­പ്പ­റും പെന്‍­സി­ലും ഒക്കെ കള­ഞ്ഞു് ഈ പ്ര­ക്രി­യ­കള്‍ ഒരു യന്ത്ര­ത്തെ­ക്കൊ­ണ്ടു ചെ­യ്യി­ച്ചാല്‍ അതൊരു "എണ്ണല്‍" യന്ത്ര­മാ­യി­ല്ലേ? മേല്‍­പ്പ­റ­ഞ്ഞ­തില്‍ മനു­ഷ്യ­നു­മാ­ത്രം ചെ­യ്യാന്‍ പറ്റും യന്ത്ര­ത്തി­നു ചെ­യ്യാന്‍ കഴി­യി­ല്ല എന്ന രീ­തി­യില്‍ എന്തെ­ങ്കി­ലു­മു­ണ്ടോ? ഇല്ല. അപ്പോള്‍ ഇനി ഈ യന്ത്ര­ത്തി­ലെ­ന്തൊ­ക്കെ വേണം? നാട. വളരെ നീണ്ട നാട. അതു നമു­ക്ക് ഒരു മോ­ട്ടോ­റില്‍ ഇട്ടു് ഇട­ത്തോ­ട്ടും വല­ത്തോ­ട്ടും നീ­ക്കാം. നാ­ട­യില്‍ എഴു­തി­യ­തു് വാ­യി­ച്ചു്, എഴു­താന്‍ കഴി­യു­ന്ന ഒരു ഉപ­ക­ര­ണം. Read-Write Head എന്നു­പ­റ­യാം. ഇനി­യി­തു് ഇട­ത്തോ­ട്ട് നീ­ങ്ങ­ണോ, വല­ത്തോ­ട്ടു് നീ­ങ്ങ­ണോ, എഴു­തേ­ണ്ട­തു് എന്നൊ­ക്കെ എഴു­തിയ ഒരു പട്ടി­ക­യും. ഇതാ­ണു് ട്യൂ­റി­ങ്ങ് മെ­ഷീന്‍!
</p><div class="image " align="center">
<img src="images/Turing_Machine1.png" height="30%" width="50%"> 
<p>ചി­ത്രം 3:ട്യൂ­റി­ങ്ങ് മെ­ഷീന്‍.</p>
</div>
<p></p>
<p>
തു­ട­ക്ക­ത്തില്‍ പറ­ഞ്ഞു നമ്മള്‍ ഉപ­യോ­ഗി­ക്കു­ന്ന കമ്പ്യൂ­ട്ട­റു­ക­ളൊ­ക്കെ ട്യൂ­റി­ങ്ങ് മെ­ഷീ­നു­ക­ളാ­ണെ­ന്നു്. സങ്കീര്‍­ണ്ണ­ങ്ങ­ളായ കാ­ര്യ­ങ്ങള്‍ ചെ­യ്യു­ന്ന കമ്പ്യൂ­ട്ട­റെ­വി­ടെ ഈ നാ­ട­യും റീഡ്/റൈ­റ്റ് ഹെ­ഡ്ഡും എവി­ടെ­ക്കി­ട­ക്കു­ന്നു­വെ­ന്നു് നി­ങ്ങള്‍­ക്കു തോ­ന്നും. അതി­ലേ­യ്ക്കു നമ്മള്‍ ഉടനെ എത്തും. നമ്മു­ടെ "എണ്ണല്‍" പ്ര­ക്രി­യ­യെ യന്ത്ര­ത്തി­ലേ­ക്കാന്‍ ശ്ര­മി­ക്കാം. നാ­ട­യു­ടെ­യും റീഡ്/റൈ­റ്റ് ഹെ­ഡ്ഡി­ന്റെ­യും കാ­ര്യം പറ­ഞ്ഞു. പക്ഷേ നിര്‍­ദ്ദേ­ശ­ങ്ങ­ള­ട­ങ്ങിയ പട്ടി­ക­യു­ടെ കാ­ര്യം പറ­ഞ്ഞി­ട്ടി­ല്ല.
<table class="table table-bordered">
<tbody><tr>
	<th> അവസ്ഥ</th><th>വാ­യി­ച്ച­തു്</th><th> പോ­കേ­ണ്ട അവസ്ഥ</th><th>എഴു­തേ­ണ്ട­തു്</th><th>ഹെഡ് നീ­ങ്ങേ­ണ്ട­തു്</th><th>വി­ശ­ദീ­ക­ര­ണം</th>
</tr>
<tr>
	<td>0</td><td>1</td><td>0</td><td>1</td><td>വല­ത്തോ­ട്ടു്</td><td>ഒന്നും മാ­റ്റി­യെ­ഴു­താ­തെ 0 അവ­സ്ഥ­യില്‍ തന്നെ വല­ത്തോ­ട്ടു് നീ­ങ്ങുക.</td>
</tr>
<tr>
	<td>0</td><td>0</td><td>0</td><td>0</td><td>വല­ത്തോ­ട്ടു്</td><td>ഒന്നും മാ­റ്റി­യെ­ഴു­താ­തെ 0 അവ­സ്ഥ­യില്‍ തന്നെ വല­ത്തോ­ട്ടു് നീ­ങ്ങുക.</td>
</tr>
<tr>

	<td>0</td><td>ശൂ­ന്യം</td><td>1</td><td>ശൂ­ന്യം</td><td> ഇട­ത്തോ­ട്ടു്</td><td>ഒന്നും വാ­യി­ച്ചി­ല്ല. പേ­പ്പ­റി­ലെ അക്ക­ത്തി­ന്റെ അവ­സാ­ന­ത്തി­ലാ­ണി­തു്.ഇട­ത്തോ­ട്ടു് നീ­ങ്ങുക, അവസ്ഥ 1 ലേ­യ്ക്ക് പോവുക</td>
</tr>
<tr>

	<td>1</td><td>0</td><td>0</td><td>1</td><td> വല­ത്തോ­ട്ടു്</td><td>0 കണ്ടാല്‍ 1 ആക്കുക. അവസ്ഥ 0 ല്‍ വല­ത്തോ­ട്ടു് നീ­ങ്ങുക.</td>
</tr>
<tr>

	<td>1</td><td>1</td><td>1</td><td>0</td><td> ഇട­ത്തോ­ട്ടു്</td><td>1 കണ്ടാല്‍ 0 ആക്കുക. അവസ്ഥ 1 ല്‍ തന്നെ ഇട­ത്തോ­ട്ടു് നീ­ങ്ങുക.</td>

</tr>
<tr>
	<td>1</td><td>ശൂ­ന്യം</td><td>0</td><td>1</td><td> വല­ത്തോ­ട്ടു്</td><td>ഒന്നും കണ്ടി­ല്ലെ­ങ്കില്‍ 1 ആക്കുക. അവസ്ഥ 0 ല്‍ വല­ത്തോ­ട്ടു് നീ­ങ്ങുക.</td>
</tr>
</tbody></table>

ഈ നി­യ­മ­ങ്ങള്‍ ഉപ­യോ­ഗി­ച്ചു് എണ്ണു­ന്ന­തി­ന്റെ ഒരു വീ­ഡി­യോ ദൃ­ശ്യം  http://ur1.ca/9gkit എന്ന വിലാസത്തിലുണ്ടു്.

<iframe src="http://www.youtube.com/embed/WJ-ODmFjmrU" allowfullscreen="" frameborder="0" height="315" width="560"></iframe>
</p>
<p>
	ജി­ജ്ഞാ­സു­ക്ക­ളായ വാ­യ­ന­ക്കാര്‍­ക്കു് മു­ക­ളി­ലെ നിര്‍­ദ്ദേ­ശ­ങ്ങള്‍ പ്ര­കാ­രം ഏതു് സംഖ്യ തന്നാ­ലും അതി­ന്റെ തൊ­ട്ട­ടു­ത്ത സംഖ്യ കാ­ണാന്‍ കഴി­യു­മോ­യെ­ന്നു് പരീ­ക്ഷി­ച്ചു നോ­ക്കാ­വു­ന്ന­താ­ണു്. ഇതു­പോ­ലെ കു­റ­യ്ക്കല്‍, ഹരി­യ്ക്കല്‍ തു­ട­ങ്ങി ഏതു ഗണീ­ത­ക്രി­യ­യ്ക്കും തു­ല്യ­മായ ട്യൂ­റി­ങ്ങ് മെ­ഷീ­നു­ണ്ടാ­ക്കാം. കാ­ര്യ­മൊ­ക്കെ ശരി. കൂ­ട്ടാ­നു­ള്ള ട്യൂ­റി­ങ്ങ് മെ­ഷീ­നു­ണ്ടാ­ക്കാം. കു­റ­യ്ക്കാ­നു­ള്ള­തു­ണ്ടാ­ക്കാം. ഇവ­യൊ­ക്കെ വെ­വ്വേ­റേ ട്യൂ­റി­ങ്ങ് മെ­ഷീ­നു­ക­ളാ­വി­ല്ലേ? നാം ഇന്നു കാ­ണു­ന്ന കമ്പ്യൂ­ട്ട­റില്‍ ഏതു ഗണി­ത­ക്രി­യ­യും ചെ­യ്യാ­മ­ല്ലോ? ഒരു ക്രി­യ­ചെ­യ്യാന്‍ ഒരു മെ­ഷീന്‍ എന്ന­ത­ല്ല­ല്ലോ ഇന്ന­ത്തെ രീതി? ഈ ചോ­ദ്യ­ത്തി­നു­ത്ത­രം കാണാം.
</p><p>
ഒരു ട്യൂ­റി­ങ്ങ് മെ­ഷീന്‍ എന്ന­തു് ഒരു നിര്‍­ദ്ദേ­ശ­പ്പ­ട്ടിക മാ­ത്രം അനു­സ­രി­യ്ക്കു­ന്ന­താ­ണ­ല്ലോ. ആ നിര്‍­ദ്ദേ­ശ­ങ്ങള്‍ കുറേ അക്ക­ങ്ങ­ളും അക്ഷ­ങ്ങ­ര­ങ്ങ­ളു­മൊ­ക്കെ ഉള്ള പദാ­വ­ലി­ക­ളു­മാ­ണു്. പക്ഷേ ഈ നിര്‍­ദ്ദേ­ശ­പ്പ­ട്ടിക മൊ­ത്ത­ത്തില്‍ ഒരു പദാ­വ­ലി­യി­ലേ­യ്ക്കോ അക്ക­ത്തി­ലേ­ക്കോ നമു­ക്കു് എന്‍­കോ­ഡ് ചെ­യ്യാം. വള­രെ­ല­ളി­ത­മാ­യി­പ്പ­റ­ഞ്ഞാല്‍ നമ്മു­ടെ എണ്ണല്‍ യന്ത്ര­ത്തി­ന്റെ പട്ടി­ക­യി­ലെ അക്ക­ങ്ങ­ളും അക്ഷ­ര­ങ്ങ­ളെ­യും ഒക്കെ പട്ടി­ക­യും കള്ളി­യു­മൊ­ന്നു­മി­ല്ലാ­തെ നീ­ട്ടി­യ­ങ്ങെ­ഴു­തി ഒരു വാ­ക്കാ­ക്കി­ക്കൂ­ടെ? ഇങ്ങ­നെ ഒരു വാ­ക്കി­ലേ­ക്കോ അല്ലെ­ങ്കില്‍ ഒരു അക്ക­ത്തി­ലേ­യ്ക്കോ എന്‍­കോ­ഡ് ചെ­യ്യ­പ്പെ­ട്ട വലി­യൊ­രു ട്യൂ­റി­ങ്ങ് മെ­ഷീ­നു­ക­ളു­ടെ ശ്രേ­ണി വാ­യി­ച്ചു് അതിലെ ഓരോ ട്യൂ­റി­ങ്ങ് മെ­ഷീ­നു­ക­ളെ­യും സി­മു­ലേ­റ്റ് ചെ­യ്തു് പ്ര­വര്‍­ത്തി­പ്പി­ക്കു­ന്ന ഒരു വമ്പന്‍ ട്യൂ­റി­ങ്ങ് മെ­ഷീന്‍ സാ­ദ്ധ്യ­മാ­ണെ­ന്നു് ട്യൂ­റി­ങ്ങ്  വാ­ദി­ച്ചു. ഇതൊരു സി­ദ്ധാ­ന്ത­മാ­ണു്, ഗണി­ത­ശാ­സ്ത്ര­പ്ര­കാ­രം തെ­ളി­യി­ക്കാ­വു­ന്ന­തു്. പക്ഷേ ഇതി­ന്റെ യന്ത്ര­രൂ­പ­ത്തി­ലു­ള്ള ഒരു നിര്‍­മ്മി­തി നമ്മു­ടെ എണ്ണല്‍ യന്ത്ര­ത്തെ­ക്കാള്‍ വളരെ സങ്കീര്‍­ണ്ണ­വും സമ­യ­മെ­ടു­ക്കു­ന്ന­തു­മാ­ണു്. പക്ഷേ അസാ­ദ്ധ്യ­മ­ല്ല.
</p>
<p>ഈ വമ്പന്‍ ട്യൂ­റി­ങ്ങ് മെ­ഷീ­നെ ട്യൂ­റി­ങ്ങ് വി­ളി­ച്ച­തു് യൂ­ണി­വേ­ഴ്സല്‍ ട്യൂ­റി­ങ്ങ് മെ­ഷീന്‍ എന്നാ­യി­രു­ന്നു.ട്യൂ­റി­ങ്ങ് ഈ ഗവേ­ഷ­ണ­ങ്ങള്‍ നട­ത്തു­മ്പോള്‍ മെ­ഷീന്‍ എന്ന രൂ­പ­ക­മു­പ­യോ­ഗി­ക്കാ­തെ ഗണിത ശാ­സ്ത്ര­ത്തില്‍ സമാ­ന­മായ ഗവേ­ഷ­ണം നട­ത്തു­ന്ന വേ­റൊ­രു ശാ­സ്ത്ര­ജ്ഞ­നു­മു­ണ്ടാ­യി­രു­ന്നു- അലോന്‍­സോ ചര്‍­ച്ച്. അദ്ദേ­ഹം ലാംഡാ കാല്‍­ക്കു­ല­സ് ഉപ­യോ­ഗി­ച്ചു് ഏതൊരു കണ­ക്കു­കൂ­ട്ട­ലും നട­ത്താ­വു­ന്ന ഒരു ഗണി­ത­ശാ­സ്ത്ര രീതി നിര്‍­മ്മി­ച്ചെ­ടു­ക്കാ­നു­ള്ള ശ്ര­മ­ത്തി­ലാ­യി­രു­ന്നു. അദ്ദേ­ഹ­ത്തി­ന്റെ ലക്ഷ്യം ഗണി­ത്ര­ശാ­സ്ത്ര­ത്തില്‍ Effective Methods(ലേ­ഖ­ന­ത്തി­ന്റെ ആദ്യ­ഭാ­ഗ­ത്തു് വി­ശ­ദീ­ക­രി­ച്ചി­ട്ടു­ണ്ടു്) കൊ­ണ്ടു­വ­രി­ക­യാ­യി­രു­ന്നു. തെ­റ്റി­ല്ലാ­ത്ത പ്ര­ശ്ന­നിര്‍­ദ്ധാ­ര­ണ­ത്തി­ന­ദ്ദേ­ഹം കൂ­ട്ടു­പി­ടി­ച്ച­തു് ലാംഡാ കാല്‍­ക്കു­ല­സ് ആണെ­ന്നു മാ­ത്രം. ഇതി­നി­ട­യ്ക്കു് നമ്മള്‍ ഒരു ട്യൂ­റി­ങ്ങ് മെ­ഷീ­നെ ഒരു വാ­ക്കി­ലോ അക്ക­ത്തി­ലോ എന്‍­കോ­ഡ് ചെ­യ്യാ­മെ­ന്നു പറ­ഞ്ഞ­ല്ലോ. ഇതു് ശരി­ക്കും ചെ­യ്യു­ന്ന­തു് ഗൊദല്‍ നമ്പ­റി­ങ്ങ് എന്ന സൂ­ത്ര­മു­പ­യോ­ഗി­ച്ചാ­ണു്. കുര്‍­ട്ട് ഗൊദല്‍ ഇതു­ക­ണ്ടു­പി­ടി­ച്ച­തു് ഗണി­ത­പ്ര­ശ്ന നിര്‍­ദ്ധാ­ര­ണ­ത്തി­ലെ പടി­ക­ളെ(steps) ഗണി­ത­ശാ­സ്ത്രം കൊ­ണ്ടു­ത­ന്നെ കു­റ്റ­മ­റ്റ­താ­ക്കാന്‍ പറ്റു­മോ എന്നു നോ­ക്കാ­നാ­യി­രു­ന്നു. അതാ­യ­തു് a= x+y തു­ട­ങ്ങിയ ഗണിത പ്ര­സ്ഥാ­വ­ന­ക­ളെ ഒരു നമ്പര്‍ കൊ­ണ്ടു് പ്ര­തി­നി­ധീ­ക­രി­ച്ചു­കൊ­ണ്ടു­ള്ള രീതി.ഈ രീ­തി­യില്‍ അദ്ദേ­ഹം കൂ­ട്ടു­പി­ടി­ച്ച­തു് റി­ക്ക­ഴ്സീ­വ് അരി­ത്മെ­റ്റി­ക് എന്ന രീ­തി­യാ­ണു്. എഫ­ക്ടീ­വ് മെ­ത്തേ­ഡ്സ് ഒരു ട്യൂ­റി­ങ്ങ് മെ­ഷീന്‍ കൊ­ണ്ടു് സാ­ധി­ച്ചെ­ടു­ക്കാ­മെ­ന്നു് നമ്മള്‍ കണ്ടു. എഫ­ക്ടീ­വ് മെ­ത്തേ­ഡ്സി­നെ ലാംഡാ കാല്‍­ക്കു­ല­സ് ഉപ­യോ­ഗി­ച്ചു് നിര്‍­വ­ചി­ക്കാ­മെ­ന്നു ചര്‍­ച്ചും കണ്ടു­പി­ടി­ച്ചു. ഒരു ലാംഡാ കാല്‍­ക്കു­ല­സ് നിര്‍­ദ്ധാ­ര­ണ­ത്തി­നു­ള്ള ട്യൂ­റി­ങ്ങ് മെ­ഷീന്‍ സാ­ദ്ധ്യ­മാ­ണെ­ന്നു്  ട്യൂ­റി­ങ്ങ് കണ്ടു­പി­ടി­ച്ചു. അങ്ങ­നെ­യെ­ങ്കില്‍ എഫ­ക്ടീ­വ് മെ­ത്തേ­ഡു­കള്‍ എല്ലാം ട്യൂ­റി­ങ്ങ് മെ­ഷീന്‍ കൊ­ണ്ടു് സാ­ദ്ധ്യ­മാ­ണെ­ന്നു വരു­ന്നു. ഇത് ചര്‍­ച്ച്-ട്യൂ­റി­ങ്ങ് തീ­സി­സ് എന്ന­റി­യ­പ്പ­ടു­ന്നു.(<i>ഈ സി­ദ്ധാ­ങ്ങ­ളെ­ല്ലാം തന്നെ രസ­ക­ര­മാ­ണെ­ങ്കി­ലും അവ വി­ശ­ദീ­ക­രി­ക്കു­ന്ന­തു് ഈയ­വ­സ­ര­ത്തില്‍ അനു­ചി­ത­മാ­ണെ­ന്ന­തി­നാല്‍ ജി­ജ്ഞാ­സു­ക്ക­ളായ വാ­യ­ന­ക്കാര്‍­ക്കു് ഇന്റര്‍­നെ­റ്റ് അല്ലെ­ങ്കില്‍ ഒരു ലൈ­ബ്ര­റി­യു­ടെ സഹാ­യ­ത്തോ­ടെ ഇവ കൂ­ടു­തല്‍ മന­സ്സി­ലാ­ക്കാ­വു­ന്ന­താ­ണു്.) </i></p>

<p>ഏതു ട്യൂ­റി­ങ്ങ് മെ­ഷീ­നെ­യും സി­മു­ലേ­റ്റ് ചെ­യ്യാന്‍ കഴി­യു­ന്ന ഒരു ട്യൂ­റി­ങ്ങ് മെ­ഷീ­നാ­ണു് യൂ­ണി­വേ­ഴ്സല്‍ ട്യൂ­റി­ങ്ങ് മെ­ഷീന്‍ എന്നു കണ്ടു. ഇതു് കമ്പ്യൂ­ട്ട­റി­നു ജന്മം കൊ­ടു­ക്കാ­നു­ള്ള ബീ­ജ­മാ­യി­രു­ന്നു.സ്റ്റാന്‍­ഫോ­ഡ് എന്‍­സൈ­ക്ലോ­പീ­ഡിയ ഓഫ് കമ്പ്യൂ­ട്ടി­ങ്ങ് ഇങ്ങ­നെ പറ­യു­ന്നു.
</p><blockquote>ട്യൂ­റി­ങ്ങി­ന്റെ യൂ­ണി­വേ­ഴ്സല്‍ ട്യൂ­റി­ങ്ങ് മെ­ഷീന്‍ കമ്പ്യൂ­ട്ടേ­ഷന്‍ എന്ന പ്ര­ക്രി­യ­യ്ക്ക് മൌ­ലി­ക­മായ അടി­ത്തറ ഇടു­ന്നു - ഏതു പ്രോ­ഗ്രാ­മും ഓടി­ക്കാ­വു­ന്ന ഒരു മെ­ഷീന്‍. ഭാ­വി­യി­ലെ­ന്തു കമ്പ്യൂ­ട്ടേ­ഷ­നും നമു­ക്കു് ചെ­യ്യ­ണ­മെ­ന്നി­രി­ക്ക­ട്ടെ, എല്ലാം ചെ­യ്തെ­ടു­ക്കാ­വു­ന്ന ഒരൊ­റ്റ മെ­ഷീന്‍. ഈ ഉള്‍­ക്കാ­ഴ്ച­യാ­ണു് ഇന്നു് നമ്മെ കമ്പ്യൂ­ട്ട­റു­കള്‍ നിര്‍­മ്മി­യ്ക്കാ­നും വില്‍­ക്കാ­നും പ്രാ­പ്ത­രാ­ക്കു­ന്ന­തു്. ഏതു പ്രോ­ഗ്രാ­മും ഒരു കമ്പ്യൂ­ട്ട­റില്‍ ഓടും. ഓരോ പുതിയ പ്ര­ശ്ന­ത്തി­നും ഓരോ കമ്പ്യൂ­ട്ട­റ­ല്ല.തിര്‍­ച്ച­യാ­യും ഇന്ന­ത്തെ പേ­ഴ്സ­ണല്‍ കമ്പ്യൂ­ട്ടര്‍ യു­ഗ­ത്തില്‍ മു­ഴൂ­കി­യി­രി­ക്കു­ന്ന നമു­ക്കു് ഒന്നു് പു­റ­കോ­ട്ടു് നി­ന്നു ഈ വസ്തു­ത­കള്‍ ആസ്വ­ദി­യ്ക്കാന്‍ ബു­ദ്ധി­മു­ട്ടാ­ണു്.</blockquote>
<p></p>
<p>
അതെ, ഹൈ ലെ­വല്‍ പ്രോ­ഗ്രാ­മി­ങ്ങ് പഠി­ച്ചു­കൊ­ണ്ടു­തു­ട­ങ്ങു­ന്ന ഇന്ന­ത്തെ കമ്പ്യൂ­ട്ടര്‍ വി­ദ്യാ­ഭ്യാ­സ­രീ­തി­യില്‍, അടി­ത്ത­റ­യി­ലേ­ക്കും വന്ന വഴി­യി­ലേ­യ്ക്കും നോ­ക്കു­ന്ന­തും മന­സ്സി­ലാ­ക്കാന്‍ ശ്ര­മി­ക്കു­ന്ന­തും കുറേ ബു­ദ്ധി­മു­ട്ടു­ള്ള കാ­ര്യ­മാ­ണു്. ആരെ­യും കു­റ്റം പറ­ഞ്ഞി­ട്ടു­കാ­ര്യ­മി­ല്ല. യൂ­ണി­വേ­ഴ്സല്‍ ട്യൂ­റി­ങ്ങ് മെ­ഷീ­ന്റെ നിര്‍­വ­ച­ന­ത്തോ­ടു­കൂ­ടി കമ്പ്യൂ­ട്ട­റി­ന്റെ ചരി­ത്ര­വ­ഴി­യില്‍ നി­ന്നും ഗണി­ത­ശാ­സ്ത്രം പതിയെ ഇല­ക്ട്രോ­ണി­ക്സി­ലേ­യ്ക്കു് വഴി­മാ­റി­ക്കൊ­ടു­ത്തു. ശാ­സ്ത്ര­ജ്ഞ­രു­ടെ കയ്യില്‍ നി­ന്നും അതു് എന്‍­ജി­നീ­യര്‍­മാ­രു­ടെ കൈ­ക­ളി­ലേ­ക്ക് വഴി­മാ­റി. അത്ര എളു­പ്പ­മാ­യി­രു­ന്നി­ല്ല കാ­ര്യ­ങ്ങള്‍. ട്യൂ­റി­ങ്ങി­ന്റെ നാട ഇന്ന­ത്തെ RAM, Harddisk എന്നീ രൂ­പ­ത്തി­ലെ­ത്താന്‍ കാ­ല­ങ്ങള്‍ പി­ന്നെ­യും എടു­ത്തു. അന­ന്ത­മായ നാട ഇന്നു് അത്ര അന­ന്ത­മ­ല്ലെ­ങ്കി­ലും പ്രാ­യോ­ഗി­ക­മായ ഏതാ­വ­ശ്യ­ത്തി­നും മതി­യാ­കു­ന്ന രീ­തി­യി­ലാ­ണു് കമ്പ്യൂ­ട്ടര്‍ റാ­മി­ന്റെ രൂ­പ­ക­ല്പന. നിര്‍­ദ്ദേ­ശ­ങ്ങ­ളു­ടെ പട്ടിക  CPU വി­ന്റെ ഇന്‍­സ്ട്ര­ക്ഷന്‍ സെ­റ്റാ­യി. സീ­പി­യു­വി­നു തന്നെ അതിലെ അവ­സ്ഥ­കള്‍ മാ­റാന്‍ കഴി­യു­ന്നു. ഏതു് ട്യൂ­റി­ങ്ങ് മെ­ഷീ­നാ­ണോ ഈ യൂ­ണി­വേ­ഴ്സല്‍ ട്യൂ­റി­ങ്ങ് മെ­ഷീ­നില്‍ സി­മു­ലേ­റ്റ് ചെ­യ്യേ­ണ്ട­തു് അതാ­ണു് പ്രോ­ഗ്രാ­മി­ങ്ങ് ഡാറ്റ. റാ­മില്‍ വെ­യ്ക്കു­ന്ന ഈ ഡാറ്റ കമ്പ്യൂ­ട്ടര്‍ പ്ര­വര്‍­ത്തി­പ്പി­യ്ക്കു­ന്നു. ഒന്നും പൂ­ജ്യ­വും അട­ങ്ങു­ന്ന നിര്‍­ദ്ദേ­ശ­ങ്ങ­ളു­ടെ പട്ടി­ക­യി­ല്ല, പകരം മനു­ഷ്യ­ഭാ­ഷ­യോ­ട­ട്ടു­ത്ത ഹൈ ലെ­വല്‍ ഭാ­ഷ­കള്‍. നാട ഇട­ത്തോ­ട്ടോ വല­ത്തോ­ട്ടോ ഒരു തവണ നീ­ക്കു­ന്ന­തൊ­ക്കെ എത്ര പഴ­ഞ്ചന്‍ - ഇന്നു് റാ­മില്‍ നി­ന്നും എവിടെ നി­ന്നും വേ­ണ­മെ­ങ്കില്‍ ഒറ്റ­യ­ടി­യ്ക്കു വാ­യി­ക്കാം - Random Access Memory. ഒരു തവണ ഒരു അക്ഷ­ര­മാ­ണോ വാ­യി­ക്കു­ന്ന­തു്? അല്ലേ­യ­ല്ല !.</p>
<p>എങ്കി­ലും... </p>
<p>ഇന്ന­ത്തെ എത്ര ആധു­നിക കമ്പ്യൂ­ട്ട­റും ട്യൂ­റി­ങ്ങ് മെ­ഷീ­നേ­ക്കാള്‍ മി­ക­ച്ച­ത­ല്ല. വേഗത കൂ­ടി­യ­തു­മാ­ത്ര­മാ­ണു്. ട്യൂ­റി­ങ്ങ് മെ­ഷീ­നു ചെ­യ്യാന്‍ കഴി­യാ­ത്ത­തൊ­ന്നും ഒരു കമ്പ്യൂ­ട്ട­റി­നും ചെ­യ്യാന്‍ കഴി­യി­ല്ല!</p>
<h2>ട്യൂ­റി­ങ്ങ് പരി­ശോ­ധന</h2>
<p>
കാലം കുറേ കഴി­യു­മ്പോള്‍ മനു­ഷ്യ­ന്റെ അത്ര­യും ബു­ദ്ധി­യു­ള്ള ഒരു യന്ത്രം കണ്ടു­പി­ടി­ക്ക­പ്പെ­ട്ടു­വെ­ന്നി­രി­ക്ക­ട്ടെ. അതൊരു റോ­ബോ­ട്ടോ, അല്ലെ­ങ്കില്‍ ഒരു സോ­ഫ്റ്റ്‌വെ­യര്‍ പ്രോ­ഗ്രാ­മോ എന്തെ­ങ്കി­ലു­മാ­വ­ട്ടെ. എങ്ങ­നെ നമു­ക്കു പറ­യാ­നാ­വും ആ മനു­ഷ്യ­ബു­ദ്ധി പ്ര­ക­ടി­പി­ക്കു­ന്നു­വെ­ന്നു്? ഇതി­നാ­യി അലന്‍ ട്യൂ­റി­ങ്ങ് നിര്‍­ദ്ദേ­ശി­ച്ച ഒരു പരി­ശോ­ധ­ന­യാ­ണു് ട്യൂ­റി­ങ്ങ് പരി­ശോ­ധന(Turing Test). ലളി­ത­മാ­യി പറ­ഞ്ഞാല്‍ ആ പരി­ശോ­ധന ഇപ്ര­കാ­ര­മാ­ണു്: ഒരു റോ­ബോ­ട്ടാ­ണു് ഈ അവ­കാ­ശ­വാ­ദ­വു­മാ­യി നമ്മു­ടെ മു­ന്നി­ലെ­ന്നി­രി­ക്ക­ട്ടെ. ഒരു മനു­ഷ്യ­നെ­യും ഈ റോ­ബോ­ട്ടി­നെ­യും രണ്ട് മു­റി­ക­ലേ­ക്ക് കയ­റ്റി വാ­തി­ല­ട­യ്ക്കുക. റോ­ബോ­ട്ട് ഏതു­മു­റി­യില്‍, മനു­ഷ്യ­നേ­തു മു­റി­യില്‍ എന്നു് അറി­യാ­ത്ത ഒരു വി­ധി­കര്‍­ത്താ­വും നമു­ക്കു് വേണം. ഇദ്ദേ­ഹ­ത്തി­നു് രണ്ടു് പേ­രോ­ടും കുറേ ചോ­ദ്യ­ങ്ങള്‍ ചോ­ദി­ക്കാം  ചോ­ദ്യ­ങ്ങള്‍­ക്കു­ള്ള ഉത്ത­ര­ങ്ങ­ളില്‍ നി­ന്നു് ഏതു­മു­റി­യി­ലാ­ണു് റോ­ബോ­ട്ട് ഏതു­മു­റി­യി­ലാ­ണു് മനു­ഷ്യന്‍ എന്നു പറ­യു­ക­യാ­ണു് വേ­ണ്ട­തു്. ഈ വി­ധി­കര്‍­ത്താ­വി­നു് ഒരു ടെ­ലി­ടൈ­പ്പ് ഉപ­ക­ര­ണ­ത്തി­ലൂ­ടെ, അല്ലെ­ങ്കില്‍ സം­സാ­രി­ക്കാ­ത്ത ആളുടെ വ്യ­ക്തി­ത്വം മന­സ്സി­ലാ­ക്കാന്‍ പറ്റാ­ത്ത രീ­തി­യില്‍(സം­സാ­രി­ക്കാന്‍ പറ്റി­ല്ല, കാരണം ശബ്ദം കേ­ട്ടു് തി­രി­ച്ച­റി­ഞ്ഞാ­ലോ) ആയി­രി­ക്ക­ണം ചോ­ദ്യ­ങ്ങള്‍ ചോ­ദി­ക്കേ­ണ്ട­തു്. റോ­ബോ­ട്ടും മനു­ഷ്യ­നും ഉത്ത­ര­ങ്ങള്‍ കൊ­ടു­ക്കേ­ണ്ട­തും ഇപ്ര­കാ­രം തന്നെ. കണ്ടു­പി­ടി­ക്കാന്‍ കഴി­യു­മോ കി­ട്ടു­ന്ന ഉത്ത­ര­ങ്ങ­ളില്‍ നി­ന്നു് ആരാ യന്ത്ര­മെ­ന്നു്? ബു­ദ്ധി­പൂര്‍­വ്വ­വും ശരി­യു­മായ ഉത്ത­ര­ങ്ങള്‍ റോ­ബോ­ട്ടു് തരി­ക­യാ­ണെ­ങ്കില്‍ ഈ വി­ധി­കര്‍­ത്താ­വു് അതു് ഒരു മനു­ഷ്യ­നാ­ണെ­ന്നു് പറ­യാ­നി­ട­വ­രി­ല്ല. 2000­ത്തോ­ടു കൂടി  വി­ധി­കര്‍­ത്താ­വു് ഇങ്ങ­നെ റോ­ബോ­ട്ടി­നെ മനു­ഷ്യ­നാ­ണെ­ന്നു കരു­താ­നു­ള്ള സാ­ദ്ധ്യത 20%ത്തോ­ളം ആകു­മെ­ന്നു് പ്ര­വ­ചി­ച്ചു ട്യൂ­റി­ങ്ങ്. ആര്‍­ട്ടി­ഫി­ഷ്യല്‍ ഇന്റ­ലി­ജന്‍­സ് ഈ പ്ര­വ­ച­ന­ത്തെ സാ­ധൂ­ക­രി­ക്കാ­നു­ള്ള നി­ല­യി­ലെ­ത്തി­യോ ഈ 2012 ലും? 
</p><div class="image" align="center">
<img src="images/Turing_Test.png" > 
<p>ചിത്രം 4: ട്യൂ­റി­ങ്ങ് ടെ­സ്റ്റി­ന്റെ ചി­ത്രീ­ക­ര­ണം.C എന്ന­യാള്‍­ക്കു് A, B എന്നി­വ­രോ­ടു് ചോ­ദ്യ­ങ്ങള്‍ ചോ­ദി­ച്ചു് അതില്‍ ഏതാ­ണു് മനു­ഷ്യന്‍ അല്ലെ­ങ്കില്‍ മെ­ഷീന്‍ എന്നു പറ­യാന്‍ സാ­ധി­യ്ക്ക­ണം. പറ­യാന്‍ സാ­ധി­ച്ചി­ല്ലെ­ങ്കില്‍ മെ­ഷീന്‍ ട്യൂ­റി­ങ് പരി­ശോ­ധ­ന­യില്‍ വി­ജ­യി­ച്ചി­രി­ക്കു­ന്നു­വെ­ന്നു് പറയാം.</p>
<p></p>
</div>
<p></p>

<h2>എനി­ഗ്മ </h2>
<p>
രണ്ടാം ലോ­ക­മ­ഹാ­യു­ദ്ധ­കാ­ല­ത്തു് ജര്‍­മ­നി ഉപ­യോ­ഗി­ച്ചി­രു­ന്ന സന്ദേ­ശ­ങ്ങ­ളെ രഹ­സ്യ­സ­ന്ദേ­ശ­ങ്ങ­ളാ­ക്കി മാ­റ്റാ­നു­ള്ള യന്ത്ര­മാ­യി­രു­ന്നു എനി­ഗ്മാ മെ­ഷീന്‍. വളരെ ലളി­ത­മാ­യി പറ­ഞ്ഞാല്‍ സന്ദേ­ശ­ത്തി­ലെ അക്ഷ­ര­ങ്ങ­ളെ­യെ­ല്ലാം ഒരു പ്ര­ത്യേക സൂ­ത്രം ഉപ­യോ­ഗി­ച്ചു് മാ­റ്റി­മ­റി­യ്ക്കാ­നു­ള്ള യന്ത്രം. ശത്രു­ക്ക­ളു­ടെ കയ്യില്‍ ഈ സന്ദേ­ശ­ങ്ങള്‍ കി­ട്ടി­യി­ട്ടൊ­രു കാ­ര്യ­വു­മി­ല്ല, തി­രി­ച്ചു് ഈ അക്ഷ­ര­ങ്ങ­ളെ എങ്ങ­നെ മാ­റ്റി­മ­റി­ച്ചു് ശരി­ക്കു­മു­ള്ള സന്ദേ­ശ­മാ­ക്കാന്‍ കഴി­യും എന്ന­റി­യ­ണ്ടേ? അതു് എനി­ഗ്മ മെ­ഷീ­നു­മാ­ത്ര­മേ കഴി­ഞ്ഞി­രു­ന്നു­ള്ളൂ. യു­ദ്ധ­ക്ക­പ്പ­ലു­ക­ളു­ടെ ആക്ര­മ­ണ­ല­ക്ഷ്യ­ങ്ങള്‍ എനി­ഗ്മാ മെ­ഷീ­ന്റെ സന്ദേ­ശ­ങ്ങള്‍ കൊ­ണ്ടു് നി­യ­ന്ത്രി­ച്ചി­രു­ന്ന­തി­നാല്‍ ജര്‍­മ്മ­നി­യു­ടെ ശത്രു­രാ­ജ്യ­ങ്ങ­ളു­ടെ രഹ­സ്യാ­ന്വേ­ഷണ ഉദ്യോ­ഗ­സ്ഥര്‍ ശരി­ക്കും വല­ഞ്ഞു.
</p>
<div class="image" align="center">
<img src="images/EnigmaMachineLabeled.jpg"> 
<p>ചി­ത്രം 5:രണ്ടാം ലോ­ക­മ­ഹാ­യു­ദ്ധ­കാ­ല­ത്തെ എനി­ഗ്മാ മെ­ഷീന്‍.</p>
</div>

<p>
</p><p>
ബ്രി­ട്ടീ­ഷ് നിര്‍­ദ്ദേ­ശ­പ്ര­കാ­രം 1939ല്‍ ബ്ലെ­ഷ്ലി പാര്‍­ക്കി­ലെ രഹ­സ്യ­സ­ന്ദേ­ശ­ങ്ങള്‍ കൈ­കാ­ര്യം ചെ­യ്യു­ന്ന കേ­ന്ദ്ര­ത്തില്‍ യു­ദ്ധ­കാ­ല­സേ­വ­ന­ത്തി­നെ­ത്തി. അക്കാ­ല­ത്തു് പോ­ളി­ഷ് സൈ­ന്യം എനി­ഗ്മാ കോ­ഡു­കള്‍ പൊ­ളി­ക്കാന്‍ ബോ­മ്പ് (Bombe) എന്ന ഒരു­പ­ക­ര­ണം ഉപ­യോ­ഗി­ക്കു­ന്നു­ണ്ടാ­യി­രു­ന്നു. അതു് ബ്രി­ട്ടീ­ഷ് സൈ­ന്യ­ത്തി­നും അറി­വു­ള്ള­താ­യി­രു­ന്നു. പക്ഷേ ഇതു് ഒട്ടും കു­റ്റ­മ­റ്റ­താ­യി­രു­ന്നി­ല്ല. അലന്‍ ട്യൂ­റി­ങ്ങ് നട­ത്തിയ പരീ­ക്ഷ­ണ­ങ്ങ­ളു­ടെ ഫല­മാ­യി വളരെ വി­ശ്വ­സ­നീ­യ­മായ ഒരു പുതിയ ബോം­മ്പ് മെ­ഷീന്‍  നിര്‍­മ്മി­യ്ക്കാന്‍ ബ്രി­ട്ട­നു കഴി­ഞ്ഞു. ഇതി­നെ­ത്തു­ടര്‍­ന്നു് അമേ­രി­ക്ക­ക്കു വേ­ണ്ടി എനി­ഗ്മാ കോഡ് പൊ­ളി­ക്കാ­നും ബോം­മ്പ് മെ­ഷീന്‍ ഉണ്ടാ­ക്കാ­നും 1942 ല്‍ ട്യൂ­റി­ങ്ങ്അ­മേ­രി­ക്ക സന്ദര്‍­ശി­ച്ചി­രു­ന്നു.
</p>
<div class="box">
<div class="image" align="center">
<img src="images/turing-running.jpg" > 
<p> ജോലി ചെ­യ്തി­രു­ന്ന ബ്ലെ­ഷ്ലി പാര്‍­ക്കില്‍ നി­ന്നു് ലണ്ട­നി­ലേ­ക്ക് 60 കി­ലോ­മീ­റ്റര്‍ ഓടിയ ചരി­ത്ര­മു­ണ്ട് ട്യൂ­റി­ങ്ങി­നു്. 1948 ല്‍ ബ്രി­ട്ടന്‍ ഒളി­മ്പി­ക്സി­നു് ആതി­ഥേ­യ­ത്വം വഹി­ച്ച­പ്പോള്‍ ബ്രി­ട്ടീ­ഷ് മാ­ര­ത്തോണ്‍ ടീ­മി­നു വേ­ണ്ടി നട­ത്തിയ പരീ­ക്ഷണഓട്ട­ത്തില്‍ ട്യൂ­റി­ങ്ങ് അഞ്ചാ­മ­തെ­ത്തി. 2012 ല്‍ വീ­ണ്ടും ഒളി­മ്പി­ക്സ് ലണ്ട­നി­ലെ­ത്തു­ന്നു. ഇപ്രാ­വ­ശ്യ­ത്തെ മാ­ര­ത്തോണ്‍ മത്സ­ര­ത്തി­നു് ട്യൂ­റി­ങ്ങ് മാ­ര­ത്തോണ്‍ എന്ന പേ­രി­ട­ണ­മെ­ന്നു് ഒരു ക്യാ­മ്പ­യിന്‍ നട­ക്കു­ന്നു­ണ്ടു്.</p>
<p></p>
</div>
</div>
<h2>മരണം</h2>
<p>
ശാ­സ്ത്ര­ലോ­ക­ത്തെ ഈ മഹാ­നായ പ്ര­തി­ഭ­യ്ക്ക് പക്ഷേ ചരി­ത്രം വി­ധി­ച്ച­തു് ക്രൂ­ര­മായ അവ­സാ­ന­മാ­യി­രു­ന്നു. സ്വ­വര്‍­ഗ്ഗ­ലൈം­ഗിക കു­റ്റ­ക­ര­മായ നാ­ളു­ക­ളാ­യി­രു­ന്ന­തു് അതു്. അലന്‍ ട്യൂ­റി­ങ്ങി­ന്റെ സ്വ­വര്‍­ഗ്ഗ­ലൈം­ഗി­കത തി­രി­ച്ച­റി­ഞ്ഞ ബ്രി­ട്ടീ­ഷ് പോ­ലീ­സ് അദ്ദേ­ഹ­ത്തെ 1952 മാര്‍­ച്ച് 31 നു് അറ­സ്റ്റ് ചെ­യ്തു. തന്റെ ലൈം­ഗി­കത തു­റ­ന്നു പറ­യു­ന്ന­തില്‍ ഒരു തെ­റ്റൂം ട്യൂ­റി­ങ്ങ് കണ്ടി­രു­ന്നി­ല്ല. ജയി­ലി­ലേ­ക്കു് പോ­കു­ന്ന­തി­നു­പ­ക­രം ഹോര്‍­മോണ്‍ ചി­കി­ത്സ ട്യൂ­റി­ങ്ങ് സ്വീ­ക­രി­ച്ചു.തന്റെ പരീ­ക്ഷ­ണ­ങ്ങള്‍ ട്യൂ­റി­ങ്ങ് തു­ടര്‍­ന്നു. മോര്‍­ഫോ­ജ­ന­റ്റി­ക് മേ­ഖ­ല­യില്‍ അദ്ദേ­ഹം പല പഠ­ന­ങ്ങ­ളും നട­ത്തി. ഇല­ക­ളി­ലും സൂ­ര്യ­കാ­ന്തി­ച്ചീ­ടി­യി­ലും ഒക്കെ കാ­ണു­ന്ന വല­യ­ങ്ങ­ളും ഫി­ബൊ­നാ­ച്ചി ശ്രേ­ണി­യും തമ്മി­ലു­ള്ള ബന്ധ­ത്തെ­ക്കു­റി­ച്ചു് അദ്ദേ­ഹം പഠി­ക്കാ­നാ­രം­ഭി­ച്ചി­രു­ന്നു. പക്ഷേ 1954 ജൂണ്‍ 4 നു് അദ്ദേ­ഹം സയ­നൈ­ഡ് ഉള്ളില്‍ ചെ­ന്നു് മരി­ച്ച നി­ല­യില്‍ കാ­ണ­പ്പെ­ട്ടു. പാതി ഭക്ഷി­ച്ച ഒരു ആപ്പിള്‍ മൃ­ത­ദേ­ഹ­ത്തി­ന­ടു­ത്തു­ണ്ടാ­യി­രു­ന്നു. അദ്ദേ­ഹ­ത്തി­ന്റെ അമ്മ ഒരു രസ­ത­ന്ത്ര­പ­രീ­ക്ഷ­ണ­ത്തില്‍ അബ­ദ്ധ­ത്തില്‍ സയ­നൈ­ഡ് ഉള്ളില്‍ ചെ­ന്ന­താ­ണു് മര­ണ­ത്തി­നു കാരണം എന്നു വി­ശ്വ­സി­ച്ചു.പക്ഷേ ആപ്പി­ളീല്‍ സയ­നൈ­ഡി­ന്റെ അംശം കണ്ടെ­ത്താ­നാ­യി­ല്ല.
</p>
<div class="image" align="center">
<img src="images/Sackville_Park_Turing_plaque.jpg"> 
<p>ചി­ത്രം: മാ­ഞ്ച­സ്റ്റ­റി­ലെ സാ­ക്ക്‌വി­ല്ലി പാര്‍­ക്കി­ലെ ട്യൂ­റി­ങ്ങ് സ്മാ­രക ഫലകം.</p>
</div>
<p>
</p><p>
2009ല്‍ ട്യൂ­റി­ങ്ങി­ന്റെ ആരാ­ധ­ക­രായ ശാ­സ്ത്ര­പ്രേ­മി­കള്‍ ബ്രി­ട്ടീ­ഷ് സര്‍­ക്കാര്‍ ട്യൂ­റി­ങ്ങി­നെ സ്വ­വര്‍­ഗ്ഗ­ലൈം­ഗി­ക­ത­യ്ക്കു് ശി­ക്ഷി­ച്ച­തി­നു് മാ­പ്പു പറ­യ­ണ­മെ­ന്ന ആവ­ശ്യം ഉന്ന­യി­ക്കു­ക­യും ആയി­ര­ക്ക­ണ­ക്കി­നാ­ളു­കള്‍ ഒപ്പി­ട്ട ഒരു ഭീ­മ­ഹര്‍­ജി തയ്യാ­റാ­ക്കു­ക­യും ചെ­യ്തു. ഇതി­നെ­ത്തു­ടര്‍­ന്നു് അന്ന­ത്തെ ബ്രീ­ട്ടീ­ഷ് പ്ര­ധാ­ന­മ­ന്ത്രി  ഗോ­ഡന്‍ ബ്രൌണ്‍ 2009 സെ­പ്റ്റം­ബര്‍ പത്തി­നു് ലോ­ക­ത്തോ­ടാ­യി ഇങ്ങ­നെ പ്ര­ഖ്യാ­പി­ച്ചു.</p>
<blockquote>
"അലന്‍­ട്യൂ­റി­ങ്ങി­നു് നീതി ആവ­ശ്യ­പ്പെ­ട്ടും അദ്ദേ­ഹ­ത്തി­നു­ണ്ടായ ക്രൂ­രാ­നു­ഭ­വ­ങ്ങള്‍­ക്ക് മാ­പ്പ് ആവ­ശ്യ­പ്പെ­ട്ടും ആയി­ര­ക്ക­ണ­ക്കി­നാ­ളു­കള്‍ മു­ന്നോ­ട്ടു­വ­ന്നി­രി­ക്കു­ന്നു. അന്ന­ത്തെ നി­യ­മ­പ്ര­കാ­ര­മാ­യി­രു­ന്നു ട്യൂ­റി­ങ്ങി­നെ ശി­ക്ഷി­ച്ച­തെ­ങ്കി­ലും നമു­ക്കു് പഴ­യ­കാ­ല­ത്തേ­യ്ക്ക് പോ­കാ­നാ­കി­ല്ല. തീര്‍­ച്ച­യാ­യും അദ്ദേ­ഹ­ത്തി­നു­ണ്ടായ ദു­ര­നു­ഭ­വ­ങ്ങ­ളില്‍ ഞാന്‍ അഗാ­ധ­മാ­യി ഖേ­ദി­ക്കു­ന്നു. ബ്രീ­ട്ടീ­ഷ് ഗവണ്‍­മെ­ന്റി­നു­വേ­ണ്ടി ഞാന്‍ പറ­യു­ന്നു. ഞങ്ങള്‍ ഖേ­ദി­ക്കു­ന്നു. ട്യൂ­റി­ങ്ങ്, നി­ങ്ങ­ളോ­ടു് ഞങ്ങള്‍­ക്കു് ഇതി­നേ­ക്കാള്‍ നന്നാ­യി പെ­രു­മാ­റാ­മാ­യി­രു­ന്നു."
</blockquote>


<p>
</p><hr>
<p>ചി­ത്ര­ങ്ങള്‍­ക്കും വി­വ­ര­ങ്ങള്‍­ക്കും കട­പ്പാ­ടു്: വി­ക്കി­പീ­ഡിയ, Alan Turing: a short biography by Andrew Hodges.</p>
<p>ഈ ലേഖനം ക്രിയേറ്റീവ് കോമണ്‍സ് ആട്രിബ്യൂഷന്‍ ഷെയര്‍ എലൈക്‍ 2.5 ഇന്ത്യ (CC-BY-SA 2.5 In) പ്രകാരം പുനഃപ്രസിദ്ധീകരിക്കാന്‍ അനുമതി നല്‍കുന്നു. </p>
<p><a href="http://thottingal.in">Santhosh Thottingal</a>  santhosh.thottingal@gmail.com  2012 June 5 </p>
</div>

</body></html>
